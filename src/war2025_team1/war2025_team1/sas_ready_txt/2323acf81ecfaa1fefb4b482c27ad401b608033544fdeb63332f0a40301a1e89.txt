Уряд спрямує конфісковані в банків РФ 17 мільярдів гривень на відновлення житла


 Україна планує найближчим часом розпочати відновлення зруйнованого житла за рахунок коштів, конфіскованих у російських банків. Про це прем'єр-міністр Денис Шмигаль сказав на засіданні уряду,   Укрінформ. «Спільно зі Світовим банком плануємо провести чергову верифікацію потреб України на швидке відновлення. Нагадаю, що маємо таку фіксацію на початок червня. Тоді цифра становила $350 млрд завданих збитків. Враховуючи останні атаки на нашу інфраструктуру, сьогодні ця сума сягає понад $700 млрд», — сказав Шмигаль. Він нагадав, що у держбюджеті на нинішній рік закладено 35,5 млрд грн для Фонду ліквідації наслідків збройної агресії. Це — будівництво та ремонт громадських будівель, об'єктів критичної інфраструктури, забезпечення житлом ВПО. «Уже найближчим часом розраховуємо почати відновлення за рахунок коштів, конфіскованих у російських банків — на спецрахунку вже є для цього 17 млрд грн. Перший пріоритет — зруйноване житло людей», — наголосив прем'єр. За його словами, частиною великої відбудови буде залучення в українську економіку іноземних інвестицій. Тому цього року Україна мусить завершити розпочаті переговори про страхування військових ризиків для іноземних інвесторів. «Усередині країни пріоритетом є створення максимально сприятливих умов для інвестування. Зокрема, спрощення підготовки та реалізації проєктів державно-приватного партнерства. А також мінімізація вимог до інвестиційних проєктів зі значними інвестиціями та подальше спрощення дозвільно-ліцензійних умов», — заявив Шмигаль. Як   «Мінфін», в кінці грудня 2022 року до держбюджету надійшли перші кошти, отримані внаслідок вилучення об'єктів права власності Росії та її резидентів в Україні. Після вторгнення РФ в Україну,   ухвалив рішення   всі банки, які мають російський капітал. Йдеться про «Міжнародний резервний банк» (МР Банк) — це колишня «дочка»   в Україні. 100% банку належить ПАТ «Сбєрбанк Росії». Також ліцензії позбавили  , який на 99,77% належить Державній корпорації розвитку «ВЕБ.РФ».