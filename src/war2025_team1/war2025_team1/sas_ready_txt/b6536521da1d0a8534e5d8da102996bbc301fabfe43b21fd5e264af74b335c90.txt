Президент пропонує прибрати всі панельні будинки в Україні


 В Україні може бути недоцільно відновлювати пошкоджені панельні будинки, а разом з ними Володимир Зеленський пропонує прибрати і всі інші будинки такого типу. Про це   у Офісі Президента. Ідею прибрати панельній будинки Президент України висловив під час візиту до Харківської області. «Якщо вже так сталося і у нас війна, то чи не варто розглянути можливість прибрати по всій країні панельні будинки, особливо на зруйнованих територіях», — зазначив Зеленський. За його словами, в Україні може бути недоцільно відновлювати зруйновані російським вторгненням панельні будинки. А така пропозиція — це ще й можливість модернізувати країну і міста та побудувати сучасне житло. Зеленський зазначив, що нові будинки треба будувати обов'язково з бомбосховищами і укриттями. «Повинні знайти кошти, кредитні лінії. Держава повинна забезпечити це з точки зору гарантій, а керівники міст і областей повинні знаходити класні проекти і гроші», — наголосив він. Раніше прем'єр-міністр України Денис Шмигаль   про етапи відновлення України. Перший етап — оперативне відновлення під час бойових дій. Це передусім вікна, двері, дах будівель. Паралельно відновлюється критична інфраструктура. Зруйновані мости замінюються понтонними мостами, тимчасово латаються дороги, відновлюється залізниця. :  Другий етап — після завершення воєнних дій. Буде певний етап інвентаризації збитків, розробки проєктно-кошторисних документацій, узгоджень із партнерами. Третій етап — це повний план відновлення України. Він передбачає не просто відбудову будівель, а зміну парадигми нашої держави. У кожному місті має бути сміттєпереробний завод, якісно відновлені мережі, має бути якісна питна вода й водовідведення, очисні споруди. Нас буде цікавити «зелена» економіка, менше викидів на підприємствах.