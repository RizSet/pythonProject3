
"Це магія": київський прокурор оселився в котеджному містечку, де будинки коштують від 18 мільйонів (відео)


 Відповідальний за екологічний напрямок прокурор Київської обласної прокуратури Олександр Гуцуляк оселився в котеджному містечку, справою якого займалася його ж прокуратура. Вартість   тут стартує від 18 мільйонів гривень. Йдеться про котеджне містечко “Вітаград”, що розташоване в Ходосівці, за 7 кілометрів від Києва. Про це   у розслідуванні Bihus.Info. Восени 2021 року суд заарештував низку земельних ділянок, зокрема й у “Вітаграді”, через нібито земельні та природоохоронні проблеми. Втім, уже за рік той самий суд “передумав” і скасував арешт. В матеріалах суду є посилання на лист Київської обласної прокуратури, відповідно до якого було недостатньо доказів, які б свідчили про порушення природоохоронного законодавства на зазначених ділянках. Через пів року після цього в котеджному містечку оселився Олександр Гуцуляк, відповідальний за екологічний напрямок прокурор все тієї ж обласної прокуратури. Чоловік заїхав до двоповерхового котеджу площею у 180 квадратних метрів. За даними з ресурсів забудовника, маєток такої площі нині коштує тут близько 18-19 мільйонів гривень. Тоді ж, у травні 2023-го, Гуцуляк пересів і на нове авто – BMW X5 2022 року випуску. І ділянки під маєтком, і авто записані на батька прокурора. В розмові з журналістам Гуцуляк переконував, що його робота в прокуратурі жодним чином не пов’язана з переїздом до “Вітаграду”. А ще, що маєток не купувався, а будувався, бо батько нібито придбав лише земельну ділянку: “Будинок ніхто не купував, а будували. По-друге, будинок батька. Він купив ділянку і. відповідно, будував будинок”. Іронічно, але за декларацією Гуцуляка майже 9 соток у дорогій пристоличній Ходосівці батькові стали в менше ніж 200 тисяч гривень. Стільки нині тут коштує одна сотка. Окрім цього, прокурор заявив, що будувати маєток почали на початку 2023-го, а заїхав він уже влітку того ж року. Втім, відповідно до аерознімків сервісу ЛУН і Google Earth Pro, будинок, в якому мешкає прокурор, почали будувати ще восени 2021 року, а навесні 2022-го він уже був готовий. Олександр Гуцуляк у розмові з журналістами пояснив це “магією”. Батько прокурора, Віктор Гуцуляк, розповів журналістам уже іншу історію. Чоловік каже, що ділянку купив ще 2021-го, але не оформлював, а “домовився із забудовником”. Водночас синові, який зрештою там і оселився, він начебто нічого не розповідав. Тоді ж нібито й почав будівництво. Також чоловік каже, що займається бізнесом і може собі це дозволити: “Мені 63 роки. Я можу собі дозволити в будь-якому куточку України купити земельну ділянку”. Зважаючи на те, що батько Гуцуляка останнім часом став також власником ще двох квартир (у Києві та в Ірпені), та спираючись на вартість маєтків від забудовника (плюс на реальну ціну землі в Ходосівці), то за даними журналістів, офіційного заробітку батька прокурора за останні роки було б недостатньо для придбання і нерухомості, і нової автівки. Нагадаємо, начальник Київського метрополітену  15 березня. Сталося це після гучного розслідування Bihus info.