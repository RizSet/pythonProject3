У Мінрегіоні розповіли деталі законопроекту про недобудови


 Мінрегіон оприлюднив законопроект щодо недостроїв і направив його в центральні органи влади на погодження. Про це   сказав заступник міністра Лев Парцхаладзе. Як зазначив Парцхаладзе, в законопроекті про недобудови пропонується фактично за принципом банкрутства очищати ці підприємства і все майно, що залишилось, передавати місцевим органам влади. «Але при цьому захищаються інтереси тільки вкладників — людей, які вклали гроші в квартири. І всі обтяження, які є, не будуть заборгованістю», — додав він. Парцхаладзе нагадав, що в Києві зараз пішла чергова хвиля недобудов. «Місто — землекористувач цих територій. Зрозуміло, що це господарська діяльність двох суб'єктів. Але я вважаю, що все одно місцева влада повинна взяти на себе відповідальність», — сказав він. Заступник міністра зазначив, що проблема деяких проектів в тому, що десь хтось із забудовників почав будувати, після чого почалася криза, а він вкладені кошти витратив на інший проект. «Потім забудовник розуміє, що не може добудувати, нічого не робить, договір оренди закінчується, дозвіл на будівництво закінчується, нарощуються борги, і він взагалі пропадає. І майбутні мешканці взагалі не знають, як підійти до цього майна і як фізично отримати цей об'єкт. У даній ситуації, на мій погляд, місцева влада повинна брати ініціативу в свої руки і захистити їх інтереси, бо це жителі та майбутні мешканці їхні міста. Іншого варіанту немає, тому що місто володіє цим майном», — розповів Парцхаладзе