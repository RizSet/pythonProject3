Податок на нерухомість. Як платити у 2019 році


 У 2019 році українці сплачуватимуть податок на нерухомість за 2018 рік. Про це  24tv.ua. Як зазначається, розмір податку кожного року змінюється, тому що залежить від розміру мінімальної зарплати, яка також не фіксована. Податок на нерухомість сплачують і фізичні, і юридичні особи, і нерезиденти (не громадяни України). Якщо у власності і квартира, і будинок, то пільгова сукупна площа – до 180 квадратних метрів (наприклад, власники дачного будинку на 110 «квадратів» плюс квартири на 60 – податок не платитимуть). Якщо нерухомість має більший метраж – податок треба сплатити за «надлишок». Наприклад, якщо маєте квартиру площею 75 «квадратів», то сплатите податок лише за 15 (75-60=15). Якщо площа квартири більша за 300 квадратних метрів, а будинку – більше 500, то сума податку збільшується на 25 тисяч гривень за кожен такий об'єкт (так званий «податок на розкіш»). Платіжки від Державної фіскальної служби фізичним особам мають надійти до 1 липня. Оплатити їх потрібно упродовж 60 днів з моменту отримання (юридичні особи сплачують його щокварталу). Якщо з якихось причин платіжка не надійшла – краще звернути до органу ДФС за місцем реєстрації, щоб не отримати прострочку сплати податку. Ставка податку визначається за рішенням сільської, селищної, міської ради або заради об'єднання об'єднаних територіальних громад. За законом вона не може перевищувати 1,5 відсотка розміру мінімальної заробітної плати за 1 квадратний метр. Мінімальна заробітна плата станом на 1 січня 2018 року становила 3 723 гривні. Звідси максимальна ставка податку за 1 «квадрат» становитиме не більше 55,8 гривень. За невчасну сплату податку на нерухомість передбачений штраф – 10% від суми податкового боргу за прострочку до 30 днів. Якщо більше місяця, тоді штраф – 20% від суми податку на нерухомість. Пеню за несплату автоматично рахує система – залежно від суми боргу, кількості прострочених днів та інших чинників. Фізичну особу-підприємця за податковий борг можуть позбавити свідоцтва платника єдиного податку. Якщо у платіжці вам нарахували занадто велику суму податку, а ві не маєте такого метражу нерухомості, можна звернути до податкового органу за місцем реєстрації нерухомості. Не забудьте взяти з собою всі правовстановлюючі документи. У ДФС треба буде написати заяву про проведення звірки площі нерухомості та розміру податку.