Одна із найдорожчих угод: Google планує викупити лондонський офіс

 Купівля ділянки Central Saint Giles буде проведена через міжнародний конгломерат Alphabet Inc. Відомо, що комерційна нерухомість розташована в центрі міста, поблизу Британського музею. Читайте  Покупка квартири за договором переуступки: що це та як правильно оформити Фасад будівлі пофарбований у червоний, зелений, оранжевий та жовтий колір. Робоча площа – 38 тисяч квадратних метрів. Також приміщення містить 100 житлових квартир, ресторани та кафе на першому поверсі. Покупка демонструє нашу незмінну впевненість в офісі як у місці для міжособистісної співпраці та комунікації,  – підкреслив віцепрезидент компанії у Великій Британії Ронан Харріс.   Наразі Google реалізовує план повернення до офісів / Фото The Wall Street Journal Google заявила, що планує відремонтувати придбаний офіс. Зокрема, тут облаштують криті робочі зони на свіжому повітрі та командні блоки, які підвищать гнучкість – їх можна буде переміщувати для індивідуальної або спільної роботи. В деяких секціях облаштують екрани, щоб долучати дистанційних працівників.  Крім цього, підрозділ анонсував будівництво масштабної штаб-квартири у Великій Британії приблизно за 2,4 кілометра від придбаного офісу. Нова споруда розташовуватиметься поблизу лондонського залізничного вокзалу Кінгс-Крос.