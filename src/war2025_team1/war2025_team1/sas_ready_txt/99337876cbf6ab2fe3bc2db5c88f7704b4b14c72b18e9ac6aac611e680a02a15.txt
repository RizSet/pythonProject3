Впродовж війни Росія знищила більше житла, ніж Україна збудувала за останні 5 років

 При цьому голова партії "Слуга народу" Олена Шуляк заявляла про те, що в останні роки девелопери щорічно вводили в експлуатацію 9 – 10 мільйона гривень за квадратний метр. Так, за даними Мінрегіонбуду, за 9 місяців 2021 року в Україні введено в експлуатацію майже 9 мільйонів "квадратів" нового житла.  Читайте також  Нові пріоритети: яке житло будуватимуть в Україні після війни Як зазначив експерт із нерухомості Ярослав Цуканов, якщо узагальнити, то втрати житлового ресурсу вже перевищили показники нарощування квартирного фонду за останні 5 років. Утім, за словами фахівця, на відновлення зруйнованого житла піде набагато більше часу, ніж умовні 5 років. На це вплине інфляція, спад економіки та здорожчання будівельних матеріалів, а за багатьма позиціями їхню відсутність. Не говорячи вже про те, що необхідний час для оцінки втрат, напрацювання нової візії, що саме необхідно будувати містам. Сьогодні ніхто не може оцінити, наскільки обвалиться ринок будівництва. На ринок впливатиме й підвищення облікової ставки НБУ, і суттєве подорожчання матеріалів. А також брак матеріалів, адже багато заводів розбомбили вщент – як-от "Азовсталь", завод Ілліча. Це призведе до проблем із цеглою, арматурою, цементом і здорожчання самого будівництва,  – наголосив Цуканов. Девелопери зазначають, що відновлення житла неможливо розглядати лише як відокремлену річ від іншої інфраструктури – автошляхів, соціальних об'єктів, інженерних конструкцій, які також постраждали. Умовно на це піде ще 5 років. Проте порахувати, скільки потрібно часу на відновлення, сьогодні неможливо, адже невідомо, коли на це з'являться кошти та чи будуть на той час в Україні необхідні матеріали. На переконання фахівців, оцінити реальний час і необхідні ресурси для відбудови житла можливо буде лише після завершення війни та відновлення економіки.