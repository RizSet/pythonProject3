Через війну в Україні Європа зіткнулася зі стрімким ростом цін на деревину

 Європейські архітектори та дизайнери повідомляють, що ціни на будматеріали, зокрема дубову та березову фанеру, за останні кілька місяців зросли майже вдвічі. Варто знати   Особливості укладання попереднього договору купівлі-продажу Як зазначив співзасновник британського виробника меблів Benchmark Шон Саткліфф, сьогодні у світі відчувається загальне занепокоєння щодо ланцюжків поставок. Березова фанера зовсім недоступна, найближчим часом аналогічна доля чекатиме й вироби з дуба.  Данська дизайнерка зі студії Space Copenhagen підкреслює, що сьогодні деревина – на вагу золота. Сьогодні компанії використовують залишки своїх запасів. Якщо постачальники та виробники поставлять товар прямо зараз, за кілька місяців він все одно зникне,  – каже вона. Мередіт Боулз з Mole Architects зазначила, що ситуація з нестачею деревини вже вплинула на кілька проєктів її студії. Підрядники відмовляються встановлювати заздалегідь фіксовану вартість, адже  "ціни на деревину зростають щодня". Для того, щоби якось вийти із ситуації, спеціалісти намагаються знайти альтернативні джерела деревинній сировині, яка нині у дефіциті. Так, у проєкті для Milton Keynes District Council архітектурна студія Mole Architects в останній момент  замінила дерев’яну схему будівель  на бетонні і цегляні блоки. Інша студія – Space Copenhagen – почала використовувати в інтер’єрах американський дуб замість європейського.  Ми повинні були мати меблі, виготовлені з дуба данською компанією Dinesen, але поставка очікується лише наступного року. Оскільки нам потрібно завершити цей проєкт цьогоріч, ми не могли чекати,  – пояснив співзасновник компанії Біндслев Хенріксен. Низка архітектурних компаній також заявляє, що через дефіцит сировини проєкти відкладаються на невизначений термін або ж взагалі закриваються. "Ми не можемо отримати матеріали за тими цінами, що раніше. У деяких випадках вартість виробництва столярних виробів зросла вдвічі, а це означає, що клієнтам доводиться відмовлятись від того, що вони хотіли зробити. Не лише сировина, а й усі частини процесу стають дорожчими", – розповідає засновник EBBA Architects Бенні Аллан. Лише деякі фахівці вбачають у перебоях поставок деякі плюси, зокрема, за словами очільника Out of the Valley Руперта МакКелві, дефіцит допоможе переосмислити наше споживання ресурсів. Він додає, що глобальні проблеми підкреслюють необхідність розумного підходу до виробництва.