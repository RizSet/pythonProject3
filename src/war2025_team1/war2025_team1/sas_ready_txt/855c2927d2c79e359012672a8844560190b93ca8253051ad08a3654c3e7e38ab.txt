Яка була ситуація на первинному ринку нерухомості в листопаді: ціни зросли чи знизилися

 Найвищий відсоток відділів продажу, що працюють, зафіксовано у Тернопільській області – 97%, а також високі показники в Закарпатській, Чернівецькій, Полтавській, Вінницькій та Львівській. Згідно з дослідженням, протягом вересня-листопада 2023 року в експлуатацію ввели 28 новобудов на 48 секцій по Україні, повідомляє  24 Канал , посилаючись на дані українського маркетплейса DIM.RIA. Зверніть увагу  КН РІЕЛ долучилася до програми "єВідновлення": що це означає для українців Станом на кінець листопада, найвища середня вартість за метр квадратний зафіксована в столиці – це 57 639 гривень (враховуючи всі типи квартир за кількістю кімнат). Якщо порівняти з вереснем 2023 року, ціна впала на 0,7%. Ситуація на первинному ринку нерухомості / Фото DIM.RIA Найбільш помітне зниження середньої ціни за місяць у Тернопільській області – на -28%. Є ще лише 5 областей, де вартість знизилася, але зовсім трішки. Результати дослідження показують, що ціни в новобудовах здебільшого зросли. Найбільше підвищення зафіксували в Івано-Франківській області – це +13,4%. Також суттєвим є зростання в Харківській області – це +7,7% до середньої вартості. Усі інші підвищення досить малі, максимальний показник становить +2,4%. Ціни здебільшого зросли, але несуттєво / Фото DIM.RIA Аналіз вартості житла в новобудові по районах Києва показує, що максимальні ціни є у Печерському та Шевченківському районах і складають, відповідно, 224 511 гривень за "квадрат" і 134 тисячі за "квадрат". Найменшу вартість зафіксували в Деснянському районі – 21 700 гривень за "квадрат". Хоча з вересня по листопад середні ціни здебільшого зросли, за останній рік вони знизилися. Наприклад, за даними ЛУН, у Києві ціна за "квадрат" знизилась із 48,3 тисячі до 48 тисяч гривень, в Одесі – з 39,1 тисячі до 36,6 тисячі гривень, в Ужгороді – з 42,6 тисячі до 41,5 тисячі гривень, в Дніпрі – з 44,6 тисячі до 40 тисяч гривень. Експерт з нерухомості каже, що  середня вартість впала з двох причин . Нижчі ціни залишаться приблизно такими ж аж до весни, тобто поки не розпочнеться сезонне пожвавлення на первинному ринку.