ФГВФО виставив на торги центральний офіс Банку Форум


 31 жовтня в системі «ProZorro.Продажі» відбудеться аукціон з продажу нежитлового приміщення загальною площею 2 тис. 119,4 кв. м, що знаходиться на балансі Банку Форум. Про це йдеться в повідомленні Фонду. Згідно з повідомленням, центральний офіс банку знаходиться за адресою бул. Верховної Ради, 7. Зараз в ньому працює ліквідатор. В цей лот увійшли також два складських металевих модуля загальною площею по 17 кв. м, металевий гараж загальною площею 12 кв. м, автостоянка площею 175 кв. м та інше майно банку, зокрема 5768 одиниць основних засобів, в основному мова йде про комп'ютерну техніку. Але є в списку основних засобів є і специфічні товари: переможець аукціону отримає горілку «Русский Стандарт» 1л в платиновому тубусі (стартова ціна 380,4 грн), коньяк Martell (3546 грн) і шампанське Moet&Chandon (930,12 грн). Стартова ціна лота — 90 млн 933 тис. 694,75 грн, після чого розпочнуться торги на зниження ціни до 20% від стартової. У Фонді відзначили, що заявки на участь в торгах приймаються до 16:39 31 жовтня. Банк Форум всі кошти, що надходять зараз накопичує для задоволення вимог кредиторів четвертої черги (вкладники з депозитами понад 200 тис.грн).