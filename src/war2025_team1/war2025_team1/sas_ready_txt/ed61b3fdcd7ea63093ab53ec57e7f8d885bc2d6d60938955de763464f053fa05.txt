Виїзд росіян з Лондону призвів до різкого зниження цін на нерухомість

 Як повідомляють експерти ринку нерухомості, середні ціни на "елітні" будинки в Лондоні опустилися на 17,6% у порівнянні з піковими значеннями, що спостерігалися у 2014 році. Читайте також   Робота велася неперервно, – як КН РІЕЛ сприяла евакуації мешканців з ЖК "Львівський Квартал" За даними рієлторських компаній, зниження цін було спричинене цілим комплексом економічних факторів, проте фінальне зниження цін напряму пов'язане із подіями 2022 року, зокрема виїздом росіян із країни. Це був довгий процес, жахливий досвід. Brexit, пандемія, а потім війна. Зараз ринок справді дуже стиснутий через зростання вартості будівництва,  – сказав один із учасників ринку. Як пишуть ЗМІ, наразі через високу інфляцію у Великій Британії суттєво подорожчали кредити. При цьому кількість іноземних покупців елітної нерухомості за останні роки значно скоротилася. Російських покупців, які колись були звичним явищем у центрі Лондона, останніми роками поменшало і вони майже зникли після вторгнення росії до України,  – констатують експерти. Нагадаємо, 1 серпня, у Великій Британії  запустили реєстр закордонних юридичних осіб.  Згідно із ним, анонімні закордонні компанії, які планують придбати нерухоме майно або вже є власниками землі на території Сполученого Королівства, повинні розкрити кінцевих власників.  Як зазначають посадовці Британії, такі реформи допоможуть уряду викорінити російських олігархів та клептократів, які використовують британську землю для приховування незаконних доходів.