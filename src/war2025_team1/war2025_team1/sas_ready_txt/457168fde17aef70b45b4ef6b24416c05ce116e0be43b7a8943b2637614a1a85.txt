В Україні пропонують перевести в онлайн реєстрацію місця проживання


 Міністерство економічного розвитку і торгівлі запропонувало нову процедуру реєстрації місця проживання. Нова система зробить послугу реєстрації місця проживання доступною онлайн і скасує додаткові документи і довідки, повідомляє МЕРТ. «Підхід до реєстрації місця проживання в Україні не змінювався ще з радянських часів. Сьогодні процедура змушує кожного громадянина доводити державі своє право проживання у помешканні і збирати ряд довідок та підтверджень. Реформа передбачає введення принципу, за яким особі достатньо повідомити про своє місце проживання за допомогою однієї заяви», — пояснив перший заступник МЕРТ Максим Нефьодов Презентуючи законопроект «Про свободу пересування та вільний вибір місця проживання в Україні», народний депутат Сергій Березенко зазначив, що відповідно до положень законопроекту, заяву на реєстрацію місця проживання можна буде подати звичайним способом в органі або ЦНАП і через інтернет. Згідно з проектом закону, для реєстрації або зняття з реєстрації подаватиметься тільки одна заява; не потрібні жодні документи та погодження; внесення відміток до паспортів про місце проживання буде не обов’язковим і здійснюватиметься тільки за бажанням особи. Проектом закону скасовується паперовий документообіг; усувається необхідність подавати громадянам довідки про місце проживання або склад сім’ї; виключається можливість дублювання реєстрації у різних реєстрах територіальних громад; органи будуть обмінюватися інформацію про місце проживання без залучення особи; інформація про місце проживання відповідатиме дійсності на момент її запиту. В автоматичному режимі реєстрації/зняття з реєстрації місця проживання здійснюватиметься на підставі відомостей з державного реєстра актів цивільних станів (ДРАЦС): реєстрація місця проживання новонародженої дитини, зняття з реєстрації місця проживання померлої особи/особи, оголошеної померлою, повідомлення про реєстрацію місця проживання дитини віком до 14 років до органу реєстрації за попереднім місцем проживання дитини. Встановлюється, що факт реєстрації не є підставою набуття особою або позбавлення її будь-яких прав на житло та інше майно, що знаходяться за адресою зареєстрованого або знятого з реєстрації місця проживання. З метою попередження прийняття незаконних рішень, у тому числі судових, встановлюється, що у разі виникнення спору (наприклад наявності незгоди власника житла) жодне рішення не може ґрунтуватися на одному лише факті реєстрації, зняття з реєстрації місця проживання особи для: Забезпечується однократність включення виборця до Державного реєстру виборців, а також отримується оперативна інформація про кількість зареєстрованих або знятих з реєстрації осіб у відповідному населеному пункту (для аналізу чи є відхилення від звичайного рівня прибуття до населеного пункту або вибуття з нього осіб). У разі здійснення реєстрації за однією адресою більше ніж трьох сімей, така реєстрація особи підлягає тимчасовому блокуванню та підтвердженню факту проживання. Зазначений механізм попередить масову реєстрацію за однією адресою (так звані «адреси масової реєстрації» або «рукавички»).