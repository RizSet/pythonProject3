Як працювала програма "Доступна іпотека": підсумки 2021 року 

 Станом на середину грудня за програмою було видано 1208 кредитів на суму понад 1,05 млрд грн. Кредити видавали 11 українських банків. Понад 60% обсягу кредитів було видано в Києві та Київській області. Читайте  Знижки на квартири у Львові та Києві: КН РІЕЛ анонсувала початок акційного сезону На старті програми оголошувалося, що до кінця року нею зможуть скористатися близько 5000 сімей, а плановий портфель іпотечних кредитів становив 5 мільярдів гривень. В результаті, за час функціонування програми,  середня сума кредиту становила 869 тисяч гривень . Понад 75% кредитних договорів припало на  вторинний ринок . Відповідно до розподілу кількості заявок,  портрет типового позичальника  – учасника програми виглядає так. Це одружений чоловік до 35 років, найманий працівник з доходом понад 35 тисяч гривень на місяць.   Понад 75% кредитних договорів припало на вторинний ринок / Фото Pexels Портрет позичальника, параметри кредитів за програмою відповідають іпотеці на ринкових умовах. Це означає, що завдяки компенсації державою відсотків, житло у кредит купували передусім ті, хто міг би це зробити і без програми, але не хотів. За перші десять місяців 2021 року, за даними НБУ,  обсяг виданих іпотечних кредитів зріс у 2,5 раза  проти аналогічного періоду 2020 року і перевищив 7 мільярдів гривень. Обсяги кредитування лише на одну сьому завдячують державній програмі. Це добре і з точки зору витрат коштів платників податків, і з точки зору розвитку іпотеки як ринкового механізму. Те, що фактичні обсяги менше планових, означає, що банки не кредитують кого заманеться, а ретельно оцінюють позичальників, як і має бути в іпотечному кредитуванні. Водночас цьогорічні результати програми вказують на кілька ризиків.   Щоб іпотека стала масовим продуктом і її пропонували більшість банків / Фото Pexels По-перше, значну концентрацію кредитування в державних банках. Якщо уряд підганятиме програму і банки будуть менш консервативними, видані  кредити можуть стати недієвими.  А, отже, державним банкам вкотре може знадобитися докапіталізація. Щоб іпотека стала масовим продуктом і її пропонували більшість банків, а не лише 11, серед яких більшість обсягів припадає на державні,  потрібно зменшувати юридичні ризики для кредиторів . Зокрема розв'язати питання з реєстрацією дітей у кредитному житлі, щоб воно перестало бути перешкодою для звернення стягнення у разі неплатежів. По-друге, кредитування сконцентровано в Києві та області. Тим часом на вітчизняному ринку нерухомості склалася дивна ситуація. Останніми роками він  став ще менш прозорим ніж був . Через реформу дозвільної системи (Державної архітектурно-будівельної інспекції) виникли затримки з введенням новобудов в експлуатацію, зникла статистика нової пропозиції. І на тлі загальної високої інфляції та зростання цін на будівельні матеріали  у Києві відбулося аномальне зростання цін на первинну нерухомість . До теми  Українські банки видали близько 3% іпотек позичальникам без офіційних доходів За таких темпів зростання цін погіршилася доступність столичного житла для громадян, що зацікавлені в ньому (доступність визначається тим, скільки середніх річних зарплат потрібно для придбання стандартизованого житла). Тож добре, що  у фокусі програми поки що вторинний ринок . Розбудова статистики ринку нерухомості – ще одна передумова розвитку іпотечного кредитування.  У 2021 році врахували невдалий досвід попередніх програм / Фото Pexels Темою доступних житлових кредитів переймався ледь не кожен уряд. Оголошувалися програми то компенсації відсотків для молоді, то пільгових кредитів під 3%. Найчастіше вони не мали впливу на ринок і залучали мало учасників. Цього разу врахували невдалий досвід попередніх програм – не стали надто звужувати коло потенційних учасників, запропонували їм зрозумілий механізм компенсації ставок. Отже, програма не стала мертвонародженою і сприяла активізації іпотеки.