УЗ пропонує футбольним фанатам ЛЧ «лоукост-номери» на вокзалі


 «Укрзалізниця» пропонує футбольним уболівальникам, які приїдуть до Києва на фінал Ліги чемпіонів УЄФА 26 травня, «лоукост-номери» на Південному вокзалі в столиці. Кімнати відпочинку можна орендувати без націнки, пише info.uz.ua. «Зараз, за ​​три тижні до видовищного матчу, готелі вже підняли ціни втричі — деякі номери пропонують по 100 тис. грн (3200 євро) на добу. Також збільшилася і вартість добової оренди квартир в центрі Києва в день фіналу Ліги чемпіонів. Проте, лоукост-варіанти залишилися. Ззокрема, в кімнатах відпочинку станції Київ-Пасажирський повідомляють, що завчасного бронювання на вокзалах немає, а вартість номерів не змінюється. Тому ті іноземці, які, приїхавши до Києва, захочуть орендувати кімнати відпочинку на вокзалі, зможуть заощадити», — йдеться в повідомленні. Зазначається, що в номерах на станції Київ-Пасажирський до послуг гостей душова кімната, туалет, телевізор і холодильник. Також є двокімнатні номери. Вартість проживання в них становить 200-700 грн.