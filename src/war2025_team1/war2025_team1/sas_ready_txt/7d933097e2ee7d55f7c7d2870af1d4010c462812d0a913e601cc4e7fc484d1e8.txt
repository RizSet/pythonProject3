Нерухомість росіян в Естонії можуть перепродавати: кого це стосується

 Про це  в ефірі Raadio 4  заявив віцеканцлер міністерства внутрішніх справ Естонії Вейко Коммусаар, повідомляє  24 канал .  Читайте також   Робота велася неперервно, – як КН РІЕЛ сприяла евакуації мешканців з ЖК "Львівський Квартал" За даними Міністерства внутрішніх справ,  громадянам росії належить 41 351 об'єкт нерухомості в Естонії.  Більшість із них мають дозвіл на проживання в країні. Тобто ситуація з візовими обмеженнями таких осіб ніяк не стосується. При цьому  4 500 осіб потребують візи для відвідування Естонії.  А в разі заборони на в'їзд їхня нерухомість залишиться без нагляду.  Віцеканцлер МВС Естонії Вейко Коммусаар зазначив, що громадяни росії, які більше не мають доступу до своєї нерухомості,  можуть розпоряджатися нею через третіх осіб.  Він додав, що в Естонії діють спеціальні фірми, які пропонують такі послуги. Люди, які купують житло в інших країнах, повинні прораховувати наперед, чи зможуть вони завжди мати доступ до цієї нерухомості. Так, як зараз робити банківські перекази – складне питання. Якщо є людина чи фірма, які готові стежити за цією нерухомістю, я думаю, що є спосіб домовитися про відстрочку платежів,  – заявив Коммусаар. За словами Коммусаара, у цій ситуації важливо розуміти контекст санкцій. У наших спільних інтересах, щоб війна в Україні швидше закінчилася. При цьому обмеження тривають лише третій тиждень, тому говорити про те, що хтось завтра втратить свою власність, надто передчасно,  – зазначив віцеканцлер. Він підсумував, що якщо хтось із росіян дійсно залізе в борги через невиплати, нерухомість можна буде реалізувати для того щоб сплатити заборгованість.