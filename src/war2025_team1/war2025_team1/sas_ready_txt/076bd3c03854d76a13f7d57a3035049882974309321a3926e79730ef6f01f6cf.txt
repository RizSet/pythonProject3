Пропозицій багато, але не всім підходить ціна: скільки коштує нерухомість у Тернополі

 Відразу на ринку підвищився попит. Разом із цим місцеві рієлтори запевняють, що пропозиції у Тернополі достатньо. Читайте також  Вільних помешкань лишилось небагато, – девелопер про житло, яке розмітатимуть після перемоги Рієлтори зазначають, що найбільша проблема ринку оренди не у відсутності вільних квартир, а в тому, що не всім підходить ціна. Платоспроможність теперішніх переселенців значно нижча. Основна маса хоче орендувати житло за ціною від 3 до 6 тисяч гривень. Але таких квартир майже немає.  Житло економкласу з ринку вже вимели , розповідає директорка АН "Оранта" Любов Лисак. Експерт зауважує, що в Тернополі багато орендодавців – заробітчани, а тому розцінки раніше встановлювалися в доларах. Зараз ціни уже прив’язують до гривні. Найпопулярнішими серед орендарів залишаються  одно- і двокімнатні квартири . Ціновий діапазон дуже широкий. Так, кімната у гуртожитку коштує  2 – 3 тисячі гривень.  Повноцінна комфортабельна однокімнатна квартира у новобудові може сягати й  12 тисяч гривень . Місячна орендна плата за двокімнатну квартиру в середньому становить  12 – 14 тисяч гривень.  У таку ж приблизно ціну обійдеться й оренда трьох кімнат. Якщо брати у гривнях, то ціни дещо підвищилися. Але в доларах, на які ми звикли орієнтуватися, навпаки, просіли. Для розуміння, однокімнатну квартиру з ремонтом у новобудові до війни ми здавали за 300 доларів. Зараз такої ціни і близько нема. 200 – 250 – це максимум,  – пояснює Любов Лисак. Експертка додає, що зараз тернополяни та гості міста починають проявляти увагу до купівлі-продажу нерухомості. Велике зацікавлення, зокрема, викликають приватні будинки та земельні ділянки, але купують люди  здебільшого готове житло.  Співвідношення місцевих до переселенців –  50 на 50.  Щодо цін, то тут та ж ситуація, що й з орендою: в доларовому еквіваленті просіли, в гривневому – зросли. Наприклад, двокімнатна "хрущовка" з ремонтом та індивідуальним опаленням до війни коштувала 38 – 39 тисяч доларів, зараз ми її продали за 32 тисячі,  – розповіла Любов Лисак.