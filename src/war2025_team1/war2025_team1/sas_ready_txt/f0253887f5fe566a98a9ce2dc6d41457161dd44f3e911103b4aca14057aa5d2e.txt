Квартири бізнес-класу: на що українці звертають увагу під час купівлі житла

 Найперше людей цікавлять квартири в готових будинках та квартири з ремонтом від девелопера. Важливими для остаточного рішення залишаються питання поліфункціональної інфраструктури та темпи будівельних робіт на майданчику. Про це стало відомо з аналітичного звіту, який підготували фахівці групи компаній DIM,  передає   24 Канал . Спеціалісти досліджували реальний та відкладений попит на ринку нерухомості. Зверніть увагу  Як вигідно купити житло у Києві: український девелопер анонсував весняну акцію Близько 40% нових угод протягом 2022 року відбулись за рекомендацією попередніх інвесторів, людей, яким довіряють. Ще 30% сформували відкладений попит від тих, хто вже знайомий з продуктом та брендом, та 30% – зовсім нова аудиторія,  – розповідає концептологиня групи компаній DIM Альона Піскунова. За спостереженнями аналітиків, пріоритетом для покупців в бізнес-сегменті для постійного проживання є  квартири з двома або трьома спальнями  (близько 60% угод). Ці клієнти звертають увагу й на наявність терас та панорамних вікон. Також важливим фактором залишається  безпека , наприклад, закрита територія, відеонагляд, система контролю доступу, фізична охорона. За містом актуальним залишається  запит на екоскладову : наявність водойми на території та можливість організувати активне дозвілля, якість питної води тощо. У компанії кажуть, що зараз також зросли запити на розтермінування платежів – понад 70% угод з першим внеском від 30%. Це пов'язано зі складною економічною ситуацією в країні. Люди не хочуть фінансово обтяжувати себе та ризикувати великими коштами, якщо темпи будівництва зменшаться.