Щоб вберегти забудовників від банкрутства: у Дніпрі зменшать податки на нерухомість

 Відповідне рішення прийняли на засіданні сесії міськради. Про це розповів мер Дніпра Борис Філатов. Читайте також  Дешевше навряд чи буде, – девелопер розповів, чи варто сьогодні купувати квартиру у новобудові Відомо, що у Дніпрі планують скоротити податки на землю та нерухомість – подекуди у більше ніж 4 рази. Таке рішення, за словами Філатова, було реакцією на прохання підприємців.  Полегшення податкового тиску дозволить підприємцям зберегти робочі місця та своєчасно платити працівникам. Це підтримає бізнес у релокації,  – зазначив Філатов. Він розповів, що ставку з податку на нежитлову нерухомість зменшено на 25% для юридичних та фізичних осіб.  Це допоможе забудовникам уберегтися від банкрутства, а місту убезпечитися від довгобудів,  – наголосив мер. Філатов пояснив, що також вдвічі знизиться ставка із земельних ділянок для підприємств зв’язку. З 2,3% до 1,3% впадуть ставки плати за земельні ділянки, де працюють промислові підприємства, а також уразливі сектори – енергетика та транспорт. Крім того, для відновлення після ракетного обстрілу мерія вводить понижувальний коефіцієнт розміру плати за землю – 0,3%. 