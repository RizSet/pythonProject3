Ринок землі додасть $10 мільярдів інвестицій і збільшить ВВП на 2% — Шмигаль


 Завдяки запуску ринку землі в уряді очікують додаткові інвестиції обсягом близько $10 млрд. Про це прем'єр-міністр Денис Шмигаль заявив на Конференції з питань реформ в Україні у Вільнюсі,   Укрінформ. «Ринок фактично почав свою роботу, і я переконаний, що протягом наступного року він матиме дуже гарні перспективи, дуже добрий розвиток та дасть важливий поштовх для розвитку економіки. Ми очікуємо до $10 млрд додаткових інвестицій у зв'язку із початком роботи ринку сільськогосподарських земель», — сказав Шмигаль. Міністерство аграрної політики та продовольства повідомило, що з моменту запуску ринку землі, з першого липня, були здійснені 322 земельні трансакції. Найбільше їх здійснили у Вінницькій та Полтавській областях — по 39 операцій. Найменше — у Миколаївській і Запорізькій областях (відповідно 1 і 2).