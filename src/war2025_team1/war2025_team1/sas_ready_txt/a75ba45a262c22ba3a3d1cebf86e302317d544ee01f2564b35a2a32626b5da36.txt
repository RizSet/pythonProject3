У Народному домі на Львівщині облаштували стаціонарний прихисток для ВПО

 Як розповів директор департаменту міської агломерації ЛМР Юрій Лукашевський, тут житимуть родини військовослужбовців, а також вдови та діти-сироти воїнів, які віддали за нашу країну своє життя. Який вигляд має прихисток – далі. Читайте також   Право власності на квартиру в новобудові: 3 кроки, які повинен здійснити девелопер Облаштовувати недобудований Народний дім під прихисток для вимушених переселенців розпочали у серпні. У будівлі є 18 кімнат та одне велике приміщення, де подбали про місце для відпочинку, їдальню і кухню.   Усього тут проживатиме 80 осіб / Фото пресслужба ЛМР Також тут передбачено 8 душових та 10 туалетних кабін. Є 2 кімнати для прання та сушіння одягу. Загалом, у прихистку може жити до 80 осіб. Повідомляється, що перші мешканці заселилися сюди відносно нещодавно.  Перше заселення у прихисток було непублічне. Адже мами із дітьми мають облаштувати свій побут, призвичаїтися до нового житла, і вже після цього – зустрічати гостей,  – наголосив Лукашевський. У прихистку є усе необхідне для комфортного життя / Фото пресслужба ЛМР До облаштування житла для ВПО у Великих Грибовичах долучилися КУ Інституту міста, ЛКП "Рембуд", GIZ, Мальтійська служба допомоги та волонтери. Планується, що після перемоги Народному дому повернуть першочергову функцію.