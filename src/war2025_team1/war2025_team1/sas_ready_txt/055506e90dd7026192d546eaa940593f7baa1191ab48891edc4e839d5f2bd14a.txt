Google купив офісну будівлю у Нью-Йорку за $2,1 млрд


 Компанія Google, що входить до холдингу Alphabet Inc., купує офісну будівлю на Мангеттені за $2,1 млрд,   Ліга.Бізнес із   на The Wall Street Journal. За даними компанії Real Capital Analytics, купівля Google офісної будівлі в Нью-Йорку є найдорожчою угодою в даному сегменті з початку пандемії covid-19 і однією з найдорожчих в історії США. Продавцями виступили дві канадські фірми — Oxford Properties Group і CPP Investments. Офісна будівля на Мангеттені зараз знаходиться на стадії будівництва і, як очікується, буде відкрита в середині 2023 року. Угода свідчить про підвищення інтересу великих технологічних компаній до офісних приміщень, незважаючи на те, що вони дозволяють персоналу працювати віддалено. «Купівля Google будівлі площею понад 120 000 квадратних метрів вказує на те, що побоювання щодо смерті офісного формату нерухомості перебільшені», — додає видання. Останніми роками Google розширює свої офіси в Нью-Йорку: в місті зараз працює близько 12 000 працівників, це найбільша кількість працівників компанії за межами Каліфорнії. Водночас, купівля нового офісу зміцнила статус Google як одного з найбільших власників комерційної нерухомості на Мангеттені. Google   зарплату своїм співробітникам, які працюватимуть з дому. Скріншоти з внутрішнього калькулятора Google показують, що зарплата співробітників може змінюватися на 5−25%, якщо місце для віддаленої роботи знаходиться далеко від офісу. У Google пояснили, що нараховують зарплату за максимальною ставкою в конкретному місті чи штаті. Якщо співробітник переходить на віддалену роботу в місті, де розташований офіс, то зарплата мінятися не буде.