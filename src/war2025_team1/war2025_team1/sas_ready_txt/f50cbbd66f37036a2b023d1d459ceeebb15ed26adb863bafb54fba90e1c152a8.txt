Зима дедалі ближче: як отримати грант на відновлення будинку

 
 
 
Закон уже набрав чинності, план його виконання розписаний на чотири роки наперед. 
За чотири роки всі вітчизняні будівлі мають отримати сертифікати енергетичної ефективності. 
«Закон більш структуровано виписує енергетичну сертифікацію будівель. До цього вона була формальною. Зараз вона не лише обов’язкова, а й прописано перелік вимог і стандартизуються параметри енергоспоживання», – пояснює співзасновник та керуючий партнер Advansys Group Олександр Зміхновський. 
За його словами, енергоспоживання має контролюватися систематично, а в майбутньому автоматично. Законом додані параметри енергоспоживання, зокрема, система енергоменеджменту й енергомоніторингу. Тобто з'явиться можливість об’єкта постійно надавати показники споживання енергоресурсів для контроля відхилення від планових показників. 
Над розробкою Національної системи моніторингу наразі працює Держенергоефективності. 
«Майбутня система має відповідати як європейській практиці впровадження моніторингу енергоефективності, так і новітнім цифровим технологіям. У результаті система має стати джерелом достовірної інформації про рівень енергоефективності, на основі якої органи влади й суб’єкти господарювання прийматимуть практичні рішення щодо оптимізації енергоспоживання», – вважає заступник директора департаменту технічного регулювання енергоефективності Держенергоефективності Віктор Білько. 
Зараз йде моделювання пілотних типових проєктів щодо стандартизації найбільш доцільних конструктивних та технічних рішень у розрізі енергоефективності для різноманітної нерухомості (садочки, школи, житлові будинки тощо). 
«Щоб відновлення й нове будівництво було зрозумілим, ми моделюємо та прораховуємо варіанти рішень, які мають зменшити енергоспоживання та збільшити комфорт. Отже, це буде не формальна, а фактична економія», – говорить Зміхновський. 
Закон спрощує процес модернізації за програмою «Енергодім» і готує підґрунтя до запуску програми «Відновлення». 
На жаль, у березні 2022 року, згідно з рішенням Кабміну, тимчасово, на період воєнного стану, зупинено прийом нових заявок на участь у програмі «Енергодім». Проте триває прийом та опрацювання нових заявок на затвердження проєкту, змін, верифікацію та продовження терміну реалізації. 
І ці етапи проєктів активізувалися: з початку введення в Україні отримано 152 заявки на верифікацію для відшкодування частково або повністю виконаних робіт у межах програми «Енергодім», з них уже профінансовано 138 на суму 281 млн грн. 
За умовами програми, за пакетом «А» на будівельні роботи фонд відшкодовує 40%, за пакетом «Б» – 50% (+20% першим 500 учасникам, заявки яких схвалені), а на роботи та послуги з підготовки проєкту (енергоаудит, проєктні роботи, технічний та авторський нагляд, обстеження інженерних систем) – до 70%. 
Щодо пошкоджених унаслідок російської агресії будинків, то фонд працює над запуском нової грантової програми «Відновлення». Учасниками її можуть стати об’єднання співвласників багатоквартирних будинків (ОСББ). 
Фонд надаватиме учасникам цієї програми грант на безоплатній і безповоротній основі в розмірі 100% вартості матеріалів і робіт (70% після приєднання до грантового договору та 30% – після завершення всіх робіт і схвалення заявки. 
Обговорюється максимальна сума гранту для ОСББ в розмірі до 6 млн грн. Тим, хто вже розпочав відновлення, юристи рекомендують збирати всі можливі документи, від оцінки ушкоджень до договорів із підрядниками. І просять звернути увагу на те, що умовою участі в програмі «Відновлення» є те, що на роботи не залучалися жодні, навіть маленькі гранти від донорів.