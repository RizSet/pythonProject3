Фонд держмайна запустив сервіс автоматичної оцінки нерухомості


 Фонд держмайна ввів в експлуатацію єдину базу даних звітів про оцінку з модулем електронного визначення оціночної вартості, сервісом послуги електронного визначення оціночної вартості й автоматичного формування відповідних електронних довідок. Про це   пресслужба Фонду. Для розрахунку доходу платника податку-фізичної особи від продажу або обміну нерухомого майна, та доходу, отриманого в результаті прийняття у спадщину чи дарунок майна, необхідно визначити оціночну вартість об'єкта нерухомості або ринкову вартість об'єкта нерухомості. Як зазначили у Фонді, для визначення оціночної вартості об'єкта нерухомості Єдиною базою даних звітів про оцінку (https://evaluation.spfu.gov.ua) формується електронна довідка про його оціночну вартість (е-довідка), яка є чинною впродовж 30 календарних днів з дня її формування Єдиною базою даних звітів про оцінку. Якщо особа не погоджується з результатами автоматичного визначення оціночної вартості об'єкта нерухомості, вона має право звернутися до суб'єкта оціночної діяльності (оцінювача) з метою визначення ринкової вартості такого об'єкта. «Суб'єктом оціночної діяльності (оцінювачем) складається звіт про оцінку майна, який зареєструється в Єдиній базі. Зареєстрований звіт про оцінку майна чинний протягом 6 місяців з дати оцінки», — додали у Фонді. Доступ до Єдиної бази даних звітів про оцінку здійснюється за допомогою особистого електронного підпису чи через ID.GOV.UA. Для використання бази всі суб'єкти оціночної діяльності мають зареєструватись в ній за електронною печаткою та зареєструвати своїх оцінювачів. Нотаріуси також мають зареєструватись для формування витягів з бази. 31 березня 2020 року Верховна Рада ухвалила закон про обіг земель сільськогосподарського призначення — відповідно до закону з 1 липня 2021 року скасовується дія мораторію на продаж аграрної землі. Президент Володимир Зеленський підписав закон № 2194 щодо проведення земельної децентралізації.