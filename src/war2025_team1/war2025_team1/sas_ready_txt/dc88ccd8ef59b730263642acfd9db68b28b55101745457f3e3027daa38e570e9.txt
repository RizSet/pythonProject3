На Київщині відкрили ще одне модульне містечко: що про нього відомо

 Про це повідомив міністр розвитку громад і територій Олексій Чернишов. Як він зазначив, проєкт став можливим завдяки міцній  співпраці із польським урядом . Читайте також    Як купити житло дистанційно: відомий український девелопер розповів про зручний спосіб Загалом містечко розраховане на 352 людини. Тут поселяться внутрішньо переміщені особи, які евакуювалися із "гарячих" точок та прифронтових регіонів, а також мешканці васильківської багатоповерхівки, яка була зруйнована внаслідок російського авіаудару. У містечку створені всі зручності, щоб називати це місце хоч і тимчасовою, але домівкою,  – написав Чернишов.   Кухня у модульному містечку / Фото "Хмарочос" У містечку надаватимуться соціальні послуги, а діти зможуть навчатися онлайн. Окремо обладнана кімната для ігор та спортивний майданчик.   Кухонні поверхні у модульному містечку / Фото "Хмарочос" Як і у модульному містечку, яке раніше встановили у Бучі, тут передбачено 88 кімнат. У спальнях є двоповерхові ліжка, шафи, робочі зони. Також є уся необхідна для життя техніка.    Спальні у модульних будиночках / Фото "Хмарочос" Який вигляд має "Патріотичне містечко" у Василькові / Фото фейсбук Олексія Чернишова, "Хмарочос"  