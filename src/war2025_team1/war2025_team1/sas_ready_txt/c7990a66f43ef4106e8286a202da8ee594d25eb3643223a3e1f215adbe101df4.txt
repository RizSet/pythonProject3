Як перевірити новобудову та забудовника за 15 хвилин


 В Україні   пошукова онлайн-система, яка обіцяє швидко надати відповідь на одвічне питання: чи є ризики при інвестуванні в забудову? Тут зібрано всю інформацію про забудовника, яку потенційний інвестор має збирати по різних ресурсах. «Мінфін» протестував ресурс і перевірив, скільки часу він може зекономити і чи досить там інформації, аби вирішити — вкладатися в проєкт чи ні. Перший тест — на зручність. Цей параметр можна перевірити вже на етапі реєстрації. Заходимо на сайт   і заповнюємо реєстраційну форму. Після введення своїх даних на вказану електронну адресу приходить лист із ключем доступу. Копіюємо його, повертаємося на сайт Pro.Monitor.Estate, натискаємо кнопку «Увійти в систему» і вводимо ключ у спеціально відведене поле. Тиснемо кнопку «Вхід», все — ви в системі. Тестовий доступ у Pro.Monitor.Estate надається на три дні. Щоб користуватися програмою далі, потрібно буде придбати підписку. Тобто для приватного інвестора, який хоче перевірити конкретний будинок, користування системою буде безплатним.   Сервіс містить два пошукові блоки: Юридичні особи та Документи. В блоці з юрособами можна здійснювати пошук, ввівши код ЄДРПОУ або ж назву, юридичну адресу чи ПІБ учасника. Картка юрособи містить основну інформацію для перевірки надійності забудовника, підрядника, проєктувальника чи девелопера. В іншому блоці — Документи — містяться документи, видані ДАБІ або місцевими органами. Їх пошук можливий за такими фільтрами: Пошук дозволяє відфільтрувати окремо документи, видані безпосередньо ДАБІ, а не місцевими підрозділами. Задати цей параметр можна у полі з регіоном. Припустимо, що відомо тільки адресу об'єкта, який будується, наприклад, бул. Дружби Народів, 2. Вводите у фільтрі адресу і система видає усі результати за цим запитом.   Зверху висвітлюється об'єкт, на який видано дозвіл. Система видає базову інформацію статусу документу, клас наслідків, кадастровий номер, техніко-економічні показники (ТЕП), а також учасників, які задіяні у будівництві, і цільове призначення земельної ділянки. Крім цього, одразу звідси, натиснувши на спеціальний значок із стрілкою, можна переглянути дані по компанії замовника. Відкриється інформація про розмір статутного капіталу, бенефіціарів, види діяльності, пов’язаних юридичних осіб, контактні дані, а також, які ще об'єкти будує компанія. Скажімо, в нашому випадку бачимо, що у замовника не все гладко з будівництвом ЖК за адресою: вул. Липківського Василя Митрополита, 38. Йому вже двічі було відмовлено у видачі сертифікату на ввід в експлуатацію через невідповідність об'єкта проєктній документації. Серед інших документів, можна прослідкувати історію з судами і виконавчими провадженнями. У нашого замовника без них не обійшлося. Програма підтягує більше 20 документів. Загалом, до об'єкту будівництва по заданій нами адресі начебто не виникає питань. Зводиться 35-поверховий комплекс на 1035 квартир, статус документу діючий, оформлене право на землю, вірно вказане цільове призначення. А ось щодо замовника, тут не все бездоганно. Проблеми із вводом в експлуатацію одного із об'єктів і наявність судових справ спонукають інвестора, як мінімум, проявити обережність і пильність. Достовірність поданої інформації сумнівів не викликає, оскільки до кожного документу система видає посилання на першоджерела. Сервіс Pro.Monitor.Estate збирає та аналізує відкриті дані 7 державних реєстрів: Пошук і швидке ознайомлення з усіма даними через зазначений сервіс займає до 15 хвилин. А ось якщо збирати інформацію з кожного джерела окремо, доведеться витратити, як мінімум, 3 години і то в тому випадку, якщо у вас вже є досвід подібних пошуків. До того ж, щоб отримати потрібні дані, практично всюди треба задавати пошук за чітко визначеними параметрами. Так, наприклад, Публічна кадастрова карта України видає результат тільки, якщо ввести кадастровий номер ділянки, назву адміністративно-територіальної одиниці або ж географічні координати. А таку інформацію приватний інвестор не завжди може надати. Для отримання інформації з Державного реєстру юридичних осіб, фізичних осіб-підприємців та громадських формувань, потрібні конкретні дані особи (фізичної чи юридичної), яку ви шукаєте. З іншими реєстрами аж ніяк не простіше. Широкими відомостями навіть по конкретному об'єкту будівництва чи замовнику володіють далеко не всі. Це суттєво обмежує пошукові можливості, а отже, реальну картину по об'єкту будівництва. Тому Pro.Monitor.Estate справді може стати в нагоді. «Що стосується відкритих даних, то інформації, почерпнутої з вказаних семи реєстрів, цілком достатньо для прийняття інвестиційного рішення», — каже адвокат, керуючий партнер адвокатського об'єднання «Adequate Lawyers» Дмитро Ткаченко. Хоча, водночас експерт додає, що зайвим не буде заглянути й до інших джерел, наприклад, у містобудівний кадастр окремого міста.