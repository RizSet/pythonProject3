Новорічна оренда: квартир подобово стало більше, а ціни не змінилися


 Напередодні новорічних свят орендодавці стали збільшувати кількість житлових об'єктів подобово. Яке житло намагаються знайти українці та скільки коштує зараз його орендувати — у жовтневій аналітиці OLX Нерухомість. Ближче до зимового сезону українці стали активніше шукати на OLX Нерухомість подобове житло. Найпопулярніший напрям для будинку на добу — запит «Карпати». Вже у жовтні його вводили у пошуковому рядку майже 6 800 разів. Слідом за ним намагаються знайти дім з басейном, дім з банею та житло у Буковелі. У найпопулярніших пошукових запитах простежується новорічний настрій мешканців країни та їхнє бажання святкувати 2022 рік на Закарпатті чи за містом. Серед запитів — «дім з каміном», «котедж», «чан», «баня» та навіть просто «новий рік», «у горах», «ліс». Для порівняння інтересу до будинків і квартир, останні з формулюванням «квартира подобово» українці шукали майже 51,2 тис. разів. Орендодавці реагують на попит і збільшують кількість об'єктів, проте поки не збільшують ціни. Так, наприклад, уже зараз по всій Україні на OLX Нерухомість можна знайти майже 11 000 квартир подобово, 1 250 будинків, майже 1 000 хостелів і кілька сотень варіантів готелів та баз відпочинку. Найбільше квартир очікувано у Києві. Попри сезон, на другому місці — Одеса, а закриває трійку Львів. У п'ятірці також опинилися Харків і Дніпро. Ціни ж залишаються такими, як на початку осені. При цьому, порівняно з листопадом і груднем 2020 року, у розпал активного сезону, вже зараз у вересні-жовтні можна спостерігати збільшення вартості від 4 до 25%. Однокімнатки подобово зросли в ціні на +7% у середньому по країні. Рекордні 20% відчують на собі ті, хто захоче винайняти квартиру у Чернігові, середня ціна там — 500 грн. На 19% у жовтні, порівняно з груднем 2020, збільшилися ціни на найпопулярніші об'єкти — однокімнатки в Києві. У Вінниці цей показник склав 17%. У Дніпрі та Одесі подобова квартира теж стала коштувати трошки дорожче — на 8% та 12% відповідно. Напередодні свят вже у жовтні порівняно з минулим місяцем особливо збільшився попит на однокімнатки в окремих містах. Орендарі стали цікавитися на 41% більше житлом у Чернігові, на 39% — у Хмельницькому, на 21% — у Вінниці. Двокімнаток ріст цін торкнувся менше — лише 4% в середньому по Україні. Якщо дивитися на топ міст за цим критерієм, то у Львові та Вінниці ріст найбільший — на 12,5%. Самі ж орендарі стали проявляти активніший інтерес до об'єктів у Житомирі — на 71%, Миколаєві — 36% й у Хмельницькому — 31%. Трикімнатні квартири зараз можна винайняти подобово на 3% дорожче. При цьому у Запоріжжі, Кропивницькому та Луцьку орендна плата за добу зросла на понад 20%. Вартість подобового житла, за даними OLX Нерухомість, на популярних напрямках України в жовтні виглядала так: До новорічних свят орендодавці починають здавати більше будинків. Особливо це помітно у Києві — нині там на 9% зросла кількість пропозицій для тих, хто хоче орендувати подобово. На другому містці — Славське, на третьому — Яремче. Ціни на будинки у містах, де пропонують найбільше об'єктів у жовтні, виглядають так: