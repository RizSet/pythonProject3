ЄЦБ попередив, що в секторі нерухомості та на фінансових ринках надувається бульбашка


 Європейський центральний банк (ЄЦБ) попередив про «переоціненість» багатьох активів, спричинену ультранизькими ставками та щедрою програмою економічних стимулів,   CNBC. Європейський регулятор у своїй доповіді попередив про вразливості ринків нерухомості та фінансів та додав, що «толерантність до ризику серед небанків зростає, як і рівень корпоративної та державної заборгованості». У секторі нерухомості спостерігається ріст переоцінки житла, що значно підвищує ризик корекції у середньостроковому періоді. «Зокрема, домогосподарства, що взяли іпотечний   з плаваючою ставкою, або короткостроковий іпотечний кредит з фіксованою ставкою, ризикують зіткнутися із неочікуваним ростом відсоткової ставки, який може негативно вплинути на їхню здатність обслуговувати борг», — йдеться у доповіді. Луїс де Гіндос, віце-президент ЄЦБ, також звернув увагу на «вражаючу активність» на ринках цінних паперів і ризикових активів, яка «робить їх більш вразливими до корекції». «Є приклади відомих учасників ринку, які випробовують нові та більш екзотичні інвестиції. Паралельно ринок нерухомості єврозони швидко розширюється, при цьому немає свідчень, що стандарти кредитування якось стають жорсткішими у відповідь», — написав він у звіті. У вересні центральний банк  , що почне процес повільного згортання свого величезного пакету стимулів часів пандемії. Голова ЄЦБ Крістні Лагард наголосила, що це не «скорочення», а «рекалібрація», адже регулятор досі вважає, що інфляція піде на спад наступного року. У вересні інфляція в єврозоні досягла рекордних за 13 років 3,4%. У жовтні, на тлі зростання цін на енергоносії, інфляція знову   рекорд й дійшла до 4,1%. Деякі учасники ринку  , що ЄЦБ недооцінює інфляційний тиск, і йому, ймовірно, доведеться оголосити про підвищення ставки до початку 2023 року. На грошових ринках в ціну вже враховано ймовірність підвищення ставки на 20 базисних пунктів у грудні 2022 року.