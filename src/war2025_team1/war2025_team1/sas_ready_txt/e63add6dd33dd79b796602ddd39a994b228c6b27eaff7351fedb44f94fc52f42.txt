Як мешканці новобудов не переплачують за опалення: вивчаємо приклад ЖК Star City

 
Україна розпочинає опалювальний сезон у доволі тривожній обстановці. Зокрема, у Києві, де в більшості домівок батареї досі залишаються холодними, заздалегідь попереджають – ситуація складається важка. Катастрофічне зростання ціни на газ, загальний дефіцит теплоносія в країні – все це просто не може не позначитися на цифрах у платіжках. 
Втім, поки що катастрофу вдалося дещо відстрочити. Новий опалювальний сезон у столиці починається зі стабільними тарифами, які не мають підвищуватися до його завершення. Задля цього Кабінет міністрів, «Нафтогаз» та Асоціація міст України підписали відповідний меморандум, а місцева влада збільшила статутний капітал комунального підприємства «Київтеплоенерго». 
Але зрозуміло, що таке рішення тимчасове, і вже до початку наступного опалювального сезону на українців скоріше за все чекатимуть не найприємніші новини щодо змін у тарифній політиці. Відтак, вже сьогодні варто задуматися про те, як в майбутньому знизити споживання енергоресурсів та зробити його більш ефективним. 
Українці намагаються досягти цієї мети різними засобами: одні переходять на індивідуальне опалення, інші проводять термомодернізацію будинків, дехто взагалі випробовує альтернативні джерела енергії. Проте навіть така зайва морока не завжди гарантує досягнення необхідного результату. 
І найдієвішим засобом не переплачувати за комунальні послуги у 2021 році залишається переїзд у новобудову. Чому саме – розберемося разом з  , який девелопери BudCapital та «Київміськбуд» зводять у масиві Соцмісто в Дніпровському районі Києва. 
 
Головна біда всієї опалювальної інфраструктури України – це зношеність комунікацій. Навіть у столиці, незважаючи на постійні ремонти, їх стан далекий від ідеального: приблизно 80% вже просто відпрацювали свій термін експлуатації. В результаті взимку можуть виникати ситуації, коли стаються прориви труб та теплотрас, що позначається на опаленні та наявності гарячої води в оселях тих, кому не пощастило. 
Інший надважливий нюанс полягає в тому, що через поганий стан мереж домівки киян отримують менше тепла, ніж мають. Все через тепловтрати – існуючі комунікації просто не здатні доставити енергоресурс такої ж температури, з якою він відправляється. В окремих випадках під час транспортування трубами він може охолонути аж на 30%. 
Разом з тим, нові житлові квартали, такі як Star City, частково усувають цю проблему. Річ у тім, що разом з новими будинками у них з’являються й абсолютно нові комунікації, у тому числі опалювальні. Таким чином, тепловтрати на шляху від розподільного вузла до новобудови стають мінімальними. Звісно, на втратах під час решти шляху енергоресурсу це позначитися не може, але на цьому відрізку нагріта вода, що йде до радіаторів, не охолоджуватиметься більш ніж допустимо. В результаті мешканець нового будинку матиме більш гарячі батареї, ніж мешканець розташованого по сусідству старого. 
 
Ба більше – у Star City мешканці ще й не переплачуватимуть за вже отриманий енергоресурс. Адже кожна квартира від самого початку обладнана не тільки лічильниками електроенергії та води, а й індивідуальними теплолічильниками. Це рішення дозволяє платити виключно за ті гігакалорії, які спожиті безпосередньо вашою квартирою. Тож і оплачуєте ви лише тепло, яке прийшло саме до вашої оселі, а не в будинок загалом. 
Варто зазначити, що встановити теплолічильник для своєї оселі насправді може кожен охочий. Але процес цей не з простих та не з дешевих. Окрім купівлі самого пристрою та витрат на його встановлення необхідно зібрати цілий пакет документів та узгодити проєкт з постачальником тепла. 
А мешканці Star City цього клопоту позбавлені – вони одразу отримують готове рішення. Крім того, їм ще й не потрібно щомісяця дивитися, скільки лічильник накрутив. Показники надійдуть самі, адже теплолічильники у новобудові обладнані функцією дистанційної передачі даних. 
 
Тепловтрати – це головний ворог опалювальної системи не лише через недосконалість комунікацій. Вкрай важливо також надійно втримувати тепло у стінах квартири. При цьому найболючіші точки у будь-якій оселі – це вікна і двері, через які можуть проходити до 40% всіх тепловтрат. Ще до 30% може уходити через зовнішні стіни будинку – саме тому «кутові» квартири зазвичай найхолодніші. 
Відтак не останню роль відіграє енергоефективність будинку – не тільки матеріалів, а й окремих комплектуючих. І в Star City подбали, аби при доступній ціні квадратного метра у квартирах втрачалося якомога менше тепла. 
Для цього будинки комплексно утеплюють мінеральною ватою. Її ключова відмінність від пінополістиролу, яким зазвичай обшивають старі будинки, полягає не тільки в більшій енергоефективності, а й у тому, що вона додає звукоізоляції, а також не заважає нормальній циркуляції повітря. Це означає захист не лише від холоду взимку, а й від перегріву влітку. Крім того, мінвата не горить – навіть за надвисоких температур вона буде максимум тліти, що, звісно, краще з точки зору пожежної безпеки. До того ж мінеральна вата ще й не деформується з часом. Що особливо важливо для новобудов, які серед іншого відрізняються від старих будинків і більш цікавим та приємним виглядом фасаду. 
Про якість вікон у Star City також не забули – двокамерні склопакети у п’ятикамерних профілях дозволять звести тепловтрати до мінімуму, а також додатково захистять від зовнішнього шуму. Так само як і протиударні протипожежні вхідні двері у кожній квартирі. 
 
Водночас столична новобудова – це не лише про енергоефективність. Нові будинки мають багато інших особливостей, які вигідно виділяють їх з-поміж менш сучасного житла. Так, лазерна машинна стяжка підлог у квартирах Star City посилює ще й міжповерхову звукоізоляцію, що особливо актуально, якщо над вами мешкає родина з дітьми або любителі домашнього кардіо. Доставлятимуть мешканців додому швидкісні безшумні ліфти, а кошики під кондиціонери, передбачені для кожної оселі, не тільки полегшують процес встановлення, але й дозволяють не зіпсувати архітектуру будинку. 
Хоча коли йдеться про новий житловий квартал, найцікавіше в ньому зазвичай не обмежується стінами будинку. Багатофункціональний ЖК від BudCapital та «Київміськбуд» на Каунаській, 27 – це саме той випадок. Окрім підземного паркінгу на понад 1,3 тисячі місць на своїй величезній території у 7,7 га він пропонує мешканцям ще й майже всю необхідну у повсякденному житті інфраструктуру. 
Перші поверхи будинків традиційно для нових житлових комплексів мають комерційне призначення – в них відкриються магазини, кафе, різноманітні сервіси для мешканців. Разом з тим на території Star City з’явиться і повноцінний торговельно-офісний центр. А ще триповерховий дитячий садок та чотириповерхова школа-гімназія в окремій будівлі, що потішить молодих батьків. 
При цьому внутрішню інфраструктуру розташовано таким чином, аби залишити великий внутрішній простір двору вільним. У ньому буде великий освітлений парк з ландшафтним дизайном, прогулянковими алеями та численними зонами відпочинку, а також власний футбольний стадіон, дитячі та спортивні майданчики тощо. 
Все це буде в розпорядженні тільки мешканців та їх гостей. Територія ЖК буде закритою не лише від сторонніх, але й від авто – тут домінує концепція «двір без машин». А безпекою у дворі опікуватиметься кваліфікована служба охорони, якій допоможе цілодобова система відеоспостереження. 
Тож сучасна київська новобудова – це не лише вища енергоефективність житла. Це також десятки різноманітних рішень, які прямо позначаються на якості життя людини. Адже вони не лише дозволяють не перейматися через турбулентність на ринку енергоносіїв, а й звільняють від багатьох побутових проблем. 
