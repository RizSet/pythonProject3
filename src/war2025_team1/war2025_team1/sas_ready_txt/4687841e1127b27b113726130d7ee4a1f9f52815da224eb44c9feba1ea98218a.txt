Фонд держмайна продав майновий комплекс ДП «Інжексбуд» за 27,5 мільйона


 На приватизаційному аукціоні було реалізовано єдиний майновий комплекс держпідприємства «Інжексбуд» з базою відпочинку у Київській області. Про це   голова Фонду державного майна України Віталій Коваль. «27,5 млн грн. Такою виявилася переможна ставка під час сьогоднішнього продажу ЄМК ДП „Інжексбуд“ на платформі Prozorro.Продажі», — йдеться в повідомленні. До складу майнового комплексу входять адміністративні приміщення в центрі Києва площею 62,7 кв.м та база відпочинку у Бориспільському районі. За словами Коваля, за лот змагалися 21 учасник. У результаті конкуренції ціна зі стартових 6 млн грн зросла у 4,5 раза. «Після оплати переможцем кошти будуть зараховані до державного бюджету України, із якого фінансуються наші Сили Оборони», — додав голова Фонду. «Мінфін»  , що Фонд державного майна розраховує, що велика приватизація розпочнеться у другому півріччі 2024 року. Під неї підпадатимуть активи вартістю понад 250 млн грн.