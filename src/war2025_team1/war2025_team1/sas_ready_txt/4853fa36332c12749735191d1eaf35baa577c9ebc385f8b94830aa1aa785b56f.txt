Туреччина готова прийняти мільйон українців: за скільки здають житло 

 Експерти із закордонної нерухомості зазначають, що попит на оренду в Туреччині збільшився у 3 – 4 рази, ніж був у цей же період рік тому.  Цікаво  Найкращі райони Києва для купівлі житла: рейтинг від відомого девелопера Своєю чергою зараз на ринку нерухомості Туреччини низький сезон, тому ціни на них можна порівняти з житлом у столиці України, а пропозицій – навіть більше. Для в'їзду до Туреччини українцям достатньо сертифікату про вакцинацію або ПЛР-тест. Ті компанії та приватні особи, хто розглядає переїзд з України в цей непростий, скажімо так, момент – багато хто дивиться на Туреччину,  – розповідає засновник агенції закордонної нерухомості Hayat Estate В'ячеслав Фоменко. Щодо вартості оренди житла в Туреччині, то вона є порівняно недорогою. Орендувати однокімнатну квартиру відносно нового житлового фонду в Аланії за 500 метрів від моря зараз можна  від 300 – 400 євро на місяць.  Презентабельніші варіанти обійдуться  в 400 – 500 євро , елітна нерухомість на першій лінії –  700 – 1000 євро. При цьому такі ціни орендодавці готові пропонувати лише у несезон та для періоду оренди мінімум на рік. Коли почнеться туристичний сезон – тобто травень – червень, то й розцінки будуть інші. Тому зараз, у лютому, і вигідно зняти, бо на довгострокову оренду гарна ціна,  – додає Фоменко. Ті ж квартири, які зараз здаються по 300 – 400 євро, з літа коштуватимуть  по 1000 – 1500 євро , уточнює експерт. Загалом українці і раніше практикували цілорічні оренди житла в туристичних регіонах Туреччини: навідуються туди наїздами, а у вільний період – запрошують родичів та друзів. І оскільки в такі міста, як Аланья, власники житла найчастіше заїжджають лише по кілька разів на рік, і багато квартир простоює, більшість із них решту часу здають свої квартири в оренду. Тому я думаю, що тільки в одну Аланію на період занепокоєнь в Україні можуть переїхати близько 50, а то й 100 тисяч осіб. А крім неї – є інші курортні міста. Тобто за бажання Туреччина може вмістити кілька мільйонів українців,   – підсумовує Фоменко.