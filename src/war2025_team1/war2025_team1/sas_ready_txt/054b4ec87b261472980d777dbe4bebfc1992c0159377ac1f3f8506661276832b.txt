Україна може за рік відновити зруйноване житло: скільки коштів для цього потрібно

 Про це в ефірі загальнонаціонального марафону повідомив заступник керівника ОП Кирило Тимошенко. За його словами, українські представники активно комунікують із партнерами щодо питання швидкої відбудови пошкоджених населених пунктів. Читайте також  На які квартири буде попит у 2023 році: прогноз девелопера За словами Тимошенка, наразі тривають переговори з іноземними колегами. В рамках зустрічей українська сторона надає інформацію про пошкодження. Ми зустрічалися з багатьма послами, більш як 20 представників держав, проговорювали і надавали інформацію від нас, як ми бачимо відновлення,  – розповів він. За словами заступника керівника ОП, наразі сформувалося кілька системних кроків по відновленню. Перший із них передбачає  відновлення і модернізацію країни після закінчення війни.  Цей план був представлений в Лугано, але це велика стратегія на мільярди доларів. Це дійсно великі масштаби. Є невелика частина цього плану під назвою Fast Recovery Plan. Це критична інфраструктура для людей – житло, багатоквартирні будинки, приватні будинки, школи, садочки, медзаклади, а також мережі: газо-, електро-, теплопостачання,  – підкреслив Тимошенко. Він запевнив, що ОП постійно комунікує з міжнародними партнерами щодо згаданого плану та хоче, аби він реалізовувався вже зараз. Якщо будуть всі наявні кошти, його можна зробити за рік – відновити усі ці об’єкти. Він  оцінюється близько 15 – 17 мільярдів доларів , – повідомив Тимошенко. Він додав, що міжнародні партнери допомагають відновлювати приватні будинки, однак така допомога виділяється частково і не такими темпами, як хотілося б. Тимошенко також підкреслив, що треба чесно визнати:  в державному бюджеті наразі немає коштів на відбудову житла , оскільки найперше фінансуються потреби оборони. Тому подальша робота буде направлена на залучення міжнародних партнерів до відбудови України та реалізації Fast Recovery Plan.