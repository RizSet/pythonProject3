Переселенці повертаються: у Західній Україні – друга хвиля попиту на орендоване житло

 
 
 . Вранці квартиру виставляють для здавання, а вже надвечір укладають договір оренди. «Як правило, охочих винайняти житло – кілька», – розповідає   рієлтор АН «Галерея нерухомості» із Чернівців Зоряна Вакарчук. І додає, що у липні та на початку серпня кількість охочих винайняти квартиру в цьому місті збільшилася вдвічі. 
Багато людей приїжджає з Харкова, який російські агресори обстрілюють по кілька разів на день. Причому чоловіків не лякає можливість отримати повістку на блокпосту, заправці або в мініготелі. Близькість – 30 км – до кордону з Румунією та відсутність «прильотів» робить Буковину популярним місцем для вимушеного переселення. Багато біженців планують залишитися в Чернівцях щонайменше до весни і вже готуються відправляти дітей до місцевих дитячих садків і шкіл, каже Зоряна Вакарчук. 
 . Столиця Закарпаття – ще одне популярне місто у переселенців. Рієлтор Ганна Чаварга розповідає, що зараз сюди приїжджають українці із Запоріжжя, Нікополя, Дніпра та інших регіонів. І всі вони активно шукають квартири. «У місцевих чатах із пошуку житла на 10 потенційних орендарів припадає лише одна пропозиція, – каже Чаварга. – В Ужгороді спостерігається друга хвиля приїзду переселенців». Університети зі сходу переводять свої навчальні заклади до столиці Закарпаття – студенти приїжджають та винаймають квартири в місті. 
 Тут ажіотажного зростання попиту вже нема. Переселенці з Херсонщини, Запорізької та Донецької областей приїжджають, але їх відносно небагато. Крім того, в місті зростає пропозиція: багато місцевих жителів поїхали за кордон і прагнуть здати квартири, що звільнилися, в оренду. «Дефіциту квартир немає, пропозицій багато», – наголошує рієлтор Андрій Борисов. І додає, що переважна більшість орендарів віддають перевагу житлу економ-класу. 
Аналогічна ситуація й у  . «До міста приїжджають з усіх регіонів країни, але пропозиція є», – зазначає рієлтор АН «Околиця» Ірина Карбашевська. Як і у Львові, найбільшим попитом користується нерухомість економ-класу. Квартири VIP-рівня, які знаходяться в новобудовах із новим ремонтом, знімають неохоче. 
 Нерухомість у Луцьку, що розташований неподалік кордону з білоруссю, має найнижчий попит серед міст на заході країни. Хоча у перші місяці війни сюди приїхало багато киян – дорога до столиці забирає лише 3,5 години, нагадує директор АН «Волинське агентство нерухомості» Валерій Мусійчук. Попит є і зараз, переважно з боку переселенців зі сходу країни, додає він. «Можливе вторгнення з боку білорусі тисне на іногородніх, які багато дивляться телевізор. Але місцеві мешканці панічних настроїв не мають», – уточнює рієлтор. 
У березні та квітні 2022-го ціни на оренду квартир у багатьох містах на заході країни били всі рекорди. За «однушку» у Львові могли попросити $1000, в Івано-Франківську – $800, а будинок у передмісті Ужгорода міг коштувати $1500–2000. Але у травні, після того як кияни стали масово повертатися додому, багатьом орендодавцям довелося стати скромнішим у запитах. Зараз у більшості міст житло здається за цінами, на 10–15% вищими за довоєнні. 
У  , розповідає Зоряна Вакарчук, усі квартири здаються за валюту. «Однушку», навіть із «бабусиними» килимами на стінах, дешевше ніж за $200 на місяць не знайти. А за сучасніше житло в новобудові, як і в Ужгороді, доведеться викласти вже $300–400 на місяць без урахування вартості комунальних послуг. «Двушки» стартують із $300 у старому житловому фонді і ціни на них сягають $500–600 у новобудовах. 
Найлояльніші ціни – у  . Валерій Мусійчук розповідає, що малосімейку в місті можна орендувати за 4000 грн, а велику за площею квартиру – за 5000–5500 грн на місяць. А ось «двушки» можна зняти лише на 1000 грн дорожче. «Більшість орендарів намагаються знайти менше житло, щоб заощаджувати на оплаті комунальних послуг. Попереду – опалювальний сезон», – зазначає Валерій Мусійчук. Аналогічну тенденцію фіксують і в інших містах на заході країни. 
Ціни на оренду житла не зростатимуть до кінця року – люди не мають можливості платити більше. Зоряна Вакарчук із Чернівців каже, що у договорах оренди навіть прописують пункт: якщо курс долара перевищує позначку 40 грн/$, то вартість оренди знижується. І можливе поновлення навчання та приїзд студентів не змінять ситуацію з цінами на знімне житло.