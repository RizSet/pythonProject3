Попит на оренду житла у Львові різко впав: рієлтори розповіли, чи вплинуло це на ціни

 Про це розповіла експертка з нерухомості Ірина Яремко. За її словами, аби  орендувати квартиру  потрібно в середньому 7 тисяч гривень та більше. Читайте також  Як отримати безкоштовне житло в Україні: список держпрограм та умови участі У порівняні із першим місяцем війни, коли переселенці активно шукали житло на заході країни, зокрема Львові, сьогодні попит суттєво скоротився. Якщо порівняти з лютим – початком повномасштабного вторгнення, то тепер попит на оренду житла різко впав. Якщо орендарі і є, то вони вже обирають комфортне житло за відповідні гроші. Пропозицій достатньо,  – зазначила Яремко.  За її словами, на ринку мало пропозиції дешевого житла – в районі 5 – 6 тисяч гривень за місячну оренду. А вже від 6 до 12 тисяч вибір є,  – додає експертка. Рієлтор з агентства "Галицька нерухомість" Роман Юськів погоджується із вищесказаним та додає – в цілому на ринку львівської оренди зараз застій. Водночас комерційну оренду "вибив" курс долара, уже немає того ажіотажу, що був раніше. Зараз важко здати в оренду об’єкт, який трохи дорожчий за інші. Ірина Яремко додає, що з’явилася нова тенденція. Її суть полягає в тому, що багато орендарів шукають житло на короткий час, їх цікавлять бюджетні пропозиції – за 3 – 4 тисячі. Це означає, що люди планують перебути у Львові якийсь період і повернутися додому. Але знову ж таки тут не збігаються бажання власників квартир і потенційних орендарів. Власник, який має житло і хоче з нього отримувати пасивний дохід, мріє про орендаря на довший термін, тому що "амортизація" квартири при частій зміні мешканців більша,  – зазначає вона. За словами Яремко, зараз рієлторам, власникам житла та орендарям доводиться шукати компроміси. 