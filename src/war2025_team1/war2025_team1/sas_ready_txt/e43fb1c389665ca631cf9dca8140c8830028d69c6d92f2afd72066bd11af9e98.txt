Доступна іпотека. У Кабміні анонсують нову кредитну програму


 Кабінет Міністрів планує в 2021 році запустити нову програму надання іпотечних кредитів, завдяки якій житло зможуть придбати 30 тис. українських сімей. Про це в інтерв'ю « » заявив міністр фінансів України Сергій Марченко. «Це нова програма. Тобто ми докапіталізуємо нову установу, яка зможе видавати іпотечні кредити і також надавати в фінансовий лізинг кредит. Тобто це будівництво житла», — сказав міністр. Проте це не перша спроба уряду вирішити житлові проблеми українців. Остання — державна програма «Доступне житло під 10%» З 1 липня поточного року розпочала працювати державна програма «Доступне житло під 10% річних». Банки вже видали близько 400 іпотечних кредитів загальною сумою 329,2 млн грн. Про це написала в Facebook заступник голови Офісу президента Юлія Ковалів. «За програмою іпотечного кредитування під 10% річних на сьогодні видано кредитів на суму 329,2 млн грн. Близько 400 сімей отримали нове житло в кредит під доступну вартість протягом двох місяців з дня запуску програми», — зазначила вона. Банки вже погодили 1303 заявки на видачу доступної іпотеки, однак фактично видано близько 400 таких кредитів. У програмі «Доступне житло під 10% річних» беруть участь п'ять банків:  ,  ,  ,   і  . Даних про те, який з банків скільки видав кредитів і на яку суму, немає. Відомо тільки, що лідером за кількістю виданих іпотечних позик є  . 
Щодо державних банків, то   за перші півтора місяці дії програми видав понад 100 іпотечних кредитів на суму близько 80 млн грн. Аналогічний показник за обсягом виданої іпотеки (понад 80 млн грн) — в  . А ПриватБанк видав лише близько двох десятків таких позик. Кредобанк за період з 1 липня по 4 вересня видав 210 іпотечних кредитів загальною сумою майже 170 млн грн. Кредити за програмою «Доступне житло під 10% річних» часто лише на перші рік-два мають фіксовану низьку ставку, після чого ставка стає плаваючою і «прив'язаною» до депозитного індексу UIRD. Таким чином через кілька років після отримання кредиту за нього треба сплачувати від 13% річних до 13,49%. Пропонована фіксована ставка протягом усього терміну кредитування надається лише медикам, співробітникам Нацполіції, Держслужби з надзвичайних ситуацій, працівникам сфери освіти і держслужбовцям. Решта громадян можуть розраховувати на іпотеку від 13,49% річних. У деяких банках лояльні до клієнтів, які отримують зарплату в цьому банку. У більшості випадків він становить від 20 до 40% від вартості житла, що купується, а це є значною або недоступною сумою для багатьох сімей.