На всі гроші: скільки коштує та який вигляд має найдорожча квартира у Києві

 За даними онлайн-платформи OLX, найдорожчою на ринку продажу наразі є 7-кімнатна квартира, яка розташована в самому серці столиці. Її вартість становить захмарних 9,45 мільйона доларів, тобто понад 370 мільйонів гривень, повідомляє  Нерухомість 24 . Зверніть увагу  З урахуванням нових вимог: у Львові збудують школу з укриттям, басейном та просторими класами Квартира розташована на вулиці Івана Мазепи. В оголошенні акцентують на неймовірних краєвидах з вікна – це панорамний вигляд на Дніпро, парк Слави та Києво-Печерську Лавру. Площа найдорожчого житла столиці становить 630 квадратних метрів. Планування передбачає облаштування вітальні з панорамними вікнами, кухні, гостьового санвузла, пральні, господарської спальні з гардеробною та великою ванною кімнатою, двома додатковими спальнями з окремими ванними.   Квартира розташована в центрі Києва / Фото OLX "Підземний паркінг на 300 місць, сучасний фітнес-центр з басейном, тренажерний зал. Закрита прибудинкова територія, дитячий майданчик, цілодобова охорона", – описує ЖК, де розташована квартира, автор оголошення.   Вигляд з вікон справді неймовірний / Фото OLX На фото видно, що у квартирі лише "голі стіни". Тобто власникові потрібно буде ще витратитися на ремонт і всі необхідні меблі.