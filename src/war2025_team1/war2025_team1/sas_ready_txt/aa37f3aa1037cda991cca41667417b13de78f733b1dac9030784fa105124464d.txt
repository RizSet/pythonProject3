Новий тренд: забудовники пропонують квартири з дизайнерським ремонтом у комфорт-класі

 
 
 
Сама ідея «квартир з ремонтом» не нова. Вона вельми розповсюджена у світі. В Україні ремонт «на додачу» до житла пропонували, як правило, забудовники елітних сегментів. А от як системну послугу та ще й для комфорт-сегменту ремонт «під ключ» повернув на ринок саме «Інтергал-Буд». Спочатку компанія пропонувала споживачам близько десяти варіантів ремонтів, які відрізнялися колекціями шпалер, кахлів тощо, а влітку 2020 року презентувала три стилі сучасних дизайнерських ремонтів. 
Сьогодні все актуальнішим стає новий тренд – квартири з ремонтом та меблями. І карантин лише посилює його, адже наразі суттєво зменшені можливості екскурсій магазинами та вибору матеріалів й меблів. Переглянути, як виглядатиме майбутня, повністю готова до життя квартира, можна в шоу-румах, які розташовані на території житлових комплексів «Інтергал-Буд». 
 
«Йдеться про те, щоб чути та прислухатися до потреб майбутніх новоселів ще на передпроєктному етапі планування, але водночас пропонувати ринку щось нове, виховувати попит. Так було з нашими готовими квартирами з ремонтом. Спочатку це сприймали виключно як додаткову опцію, причому швидше бюджетного плану. Сьогодні половина квартир, які ми продаємо, з ремонтом. Якщо раніше зазвичай купували однокімнатні з ремонтом, то сьогодні все більше дво- та трикімнатних квартир. Ми виростили попит на готові квартири з ремонтом від забудовника, тому цей продукт вже підхопили інші гравці ринку», – розповідає комерційний директор «Інтергал-Буд» Анна Лаєвська. 
Сьогодні послуга ремонту активно поширюється. Інвестори розуміють, що купівля квартири з ремонтом – це дуже зручно. Обравши житло для себе, можна одразу, отримавши ключі, заїхати та жити, не витрачаючи час на ремонт і додаткові кошти на оренду. У випадку купівлі під подальшу оренду інвестор одразу отримує прибуток.  До того ж трендовий дизайн та якісний ремонт підвищують окупність інвестиції. 
Як зазначають в «Інтергал-Буд», у житлових комплексах вдалося досягти частки готових квартир у 50% та вище завдяки злагодженій роботі та постійному удосконаленню послуги. До речі, саме тому, що рішення ремонту – системне та масове, компанія пропонує найдоступніші за бюджетом варіанти при оптимальній якості. 
Готове житло від «Інтергал-Буд» пропонується в трьох варіантах дизайнерського оздоблення: мінімалізм, сучасна класика та скандинавський стиль. 
Усі три варіанти – універсальні. Вони утримують першість з-поміж світових трендів багато років поспіль та завдяки продуманості рішень знаходять прихильників серед людей із різним стилем та темпом життя.  
Якщо йдеться лише про ремонт, то ціна складає $250* за 1 кв. м. Сюди входить: стяжка на підлозі, в кімнатах та холі – зносостійкий ламінат 32/33 класу; в кухні, санвузлах і на балконі – керамічна плитка; стеля оштукатурена та покрита білою водоемульсійною фарбою; розведені всі комунікації, встановлені якісні вимикачі, розетки та освітлювальні прилади; встановлені склопакети; повністю оснащена ванна кімната/санвузол тощо ( ). 
«Ми постійно відшліфовуємо наші дизайн-проєкти, влітку 2020 року їх оновили. Для ремонту обираємо найкращі матеріали та трендові кольори, додаємо нові опції тощо. Якість ремонтів перевіряє спеціально створений відділ якості, який приймає квартиру в будівельної команди. Дрібниць не буває», – пояснює Анна Лаєвська. 
Наприклад, ремонт під ключ в однокімнатній квартирі площею 45 кв. м від «Інтергал-Буд» коштуватиме $11,250. Та три місяці очікування – поки майстри приводять до ладу вашу квартиру за обраним вами стилем, а інспектори від компанії-забудовника перевіряють якість робіт. За цей час ви шукаєте та замовляєте меблі. Або обираєте послугу «ремонт+меблі за $500/кв. м», платите $22 500 та навіть цю турботу перекладаєте на плечі забудовника. А через три місяці святкуєте новосілля в затишній квартирі. 
Якщо ж розпочати ремонт самотужки, наприклад, у такій самій квартирі в 45 «квадратів», то навіть з урахуванням, що вам вдалося вкластися в нижню ціну на матеріали та послуги ремонту ($600) та пощастило з бригадою, яка зробила все вчасно, то бюджет на ремонт складатиме $27 000. Починаємо шукати меблі – це ще додатковий час та витрати.  
 
