У Greenville розповіли як інновації та штучний інтелект змінюють девелоперську галузь

 
IT-рішення та технології AI стрімко змінюють звичні правила в сфері нерухомості та будівництва. Всупереч прогнозам про “повстання машин”, інновації сьогодні залишаються надійними помічниками девелоперів, а не супротивниками. Більше того, повністю замінити фахівців штучний інтелект не може. 
Такої думки дотримуються експерти девелоперської компанії Greenville Kyiv Сусанна Караханян та Євгеній Слободянюк. 
За словами представників компанії, цифрові технології стають в нагоді в багатьох напрямках: від обслуговування клієнтів та механіки продажів до будівництва об’єктів, проектування і реалізації концепції «розумних будинків». 
Чат-бот GPT, створений компанією OpenAI у 2022 році на базі штучного інтелекту, не лише допомагає міністрам готувати промови, а студентам – писати дипломні, але й використовується в галузі нерухомості. Він дозволяє користувачам швидко отримати будь-яку інформацію про потрібний об’єкт, вартість, розташування тощо. 
 , – коментують експерти Greenville Kyiv. 
Інструменти AI та ML потрібні не лише для обслуговування клієнтів. Вони генерують текстовий та візуальний контент для відділів маркетингу, допомагають аналітикам та ризик-менеджерам обробляти великі масиви даних для передбачення тенденцій ринку, виявлення інвестиційної спроможності, прогнозування попиту та оцінки вартості, сегментування запитів цільової аудиторії. Також чат-боти використовуються для діалогу з потенційними покупцями через сайт або телеграм. 
У 2022 році американський стартап Propertymate залучив більше $5 мільйонів інвестицій, зараз він оцінюється в межах $40 мільйонів. Його функція – пошук житла для оренди та купівлі. Команда проекту – українці. У базі додатку майже 100 тисяч будинків в 10 містах США. 
Партнер Greenville, платформа ЛУН також використовує алгоритми AI. Вони допомагають визначити точну адресу квартири, не дублювати один і той самий об’єкт декілька разів у видачі, а додаткові фільтри дають змогу знайти житло згідно вподобань. Також ЛУН розробив застосунок Bird, який за допомогою технологій доповненої реальності та машинного навчання робить редизайн старих квартир. 
Девелоперська компанія Greenville використовує штучний інтелект у рекламних кампаніях для сегментації аудиторії, створення рекламних текстів, креативів, банерів, віжуалів. 
«Завдяки штучному інтелекту наші аналітики обробляють великі масиви інформації, сегментують базу клієнтів, відстежують ефективність каналів комунікації та продажів. Також в планах запровадити алгоритми ШІ для первинної обробки звернень. Окрім цього, ми використовуємо технології VR та AR для створення інтерактивного віртуального туру нашими  », – розповідають в компанії. 
А українська CRM-система для забудовників G-Plus допомагає не лише менеджерити внутрішні процеси, але й дозволяє спілкуватися з клієнтами (через вбудований віджет чату), створити інтерактивну розмітку житлового комплексу, зберігати і генерувати документацію. Вона легко інтегрується з соціальними мережами та месенджерами. 
Концепція «розумного будинку» передбачає інтеграцію інноваційних інструментів в життєвий простір. В її основі сучасні технології, які роблять житло зручним та комфортним для мешканця. Тепла підлога, спліт-системи, датчики руху, системи безпеки, СКД та інші новації – все це суттєво підвищує якість життя. У більшому масштабі застосування диджиталу, зеленої енергетики, штучного інтелекту та IT дозволить повноцінно реалізувати концепцію «розумного міста». 
Елементи AI впроваджуються і на будівельних майданчиках. Мова про інженерні рішення, проектування, експлуатацію, оптимізацію вартості та термінів будівництва, підвищення безпеки. Так, в США розробили програму комп’ютерного прогнозування Smartvid.io, яка передбачає позаштатні ситуації на будівельному майданчику та попереджає будівельників. Підключена до камер на об’єкті, програма виступає своєрідним віртуальним інспектором з техніки безпеки. Зараз з нею працюють такі гіганти як Suffolk, Barton Malow, Skanska. 
Очевидно, що штучний інтелект та технології будуть все активніше впроваджуватися в сферу девелопменту, тому що це приносить результат. За оцінками деяких аналітиків, у майбутньому до 37% спеціальностей в цій галузі можуть зникнути. 
Але фахівці Greenville Kyiv вважають, що багато в чому AI не може конкурувати з людиною. 
«Унікальність творчого погляду, емпатія, особисте спілкування, розуміння та довіра, складність та різноманіття процесу прийняття рішень, заснована на особистому досвіді експертиза – це все про девелопмент. І в цьому штучний інтелект поки що не може замінити фахівця, навіть незважаючи на стрімкий прогрес та справжню науково-технічну революцію останніх років», – підкреслюють в компанії. 
Отже, цифрові технології є надзвичайно корисним помічником, але остаточні рішення все ще залишаються за людиною.