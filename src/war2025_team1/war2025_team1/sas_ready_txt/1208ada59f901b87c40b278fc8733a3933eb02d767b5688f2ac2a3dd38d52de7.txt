Зараз інвестиції в нерухомість можуть приносити до 20% прибутку — експерт


 Навіть у час війни інвестору на нерухомості можна заробити понад 20%, а девелоперу продати до 60% об'єкта на ранніх стадіях будівництва. Які квадратні метри і в якому регіоні забезпечать такі результати — розповів Марк Марченко, засновник, СЕО Sensar Development, під час  . Компанію Sensar Development, яка успішно працює на ринку Запоріжжя з 2018 року, війна підштовхнула вийти на нові ринки. Весною забудовник прийняв рішення про релокацію бізнесу у Львів, а восени вже почав реалізовувати там свої проєкти. «Це було не просто. Новий регіон, висока конкуренція. Зараз у Львові зосереджений найбільший ринок будівництва. На будмайданчиках працює 260 кранів, у той час як, наприклад, у Києві — 370. Але у Львові населення 800 тис. осіб, а в Києві 3 млн. Ми розуміли, що потрібно запропонувати інвестору якесь суперрішення, щоб мати успіх», — пояснив Марк Марченко.   Потреба у житлі у населення є велика, але запити щодо його формату радикально змінилися. Скажімо, людям, особливо тим, хто переїхав з іншого міста, важливі насамперед компактність, функціональність, доступність, сервіс. «Ми знайшли таку концепцію, яка поєднала у собі все необхідне, — smart coliving. Це багатофункціональний ЖК у центрі міста, з власним спортзалом, кав’ярнею, магазинами, коворкінгом, конференцзалом, де селяться люди з однаковими інтересами, наприклад, айтішники. Площа квартир стартує від 17 кв м», — розповів Марк Марченко. Він відзначив, що такий формат надає людям можливість закрити першочергові потреби, при цьому знизивши чек в середньому в 2−3 рази від тих цін, які були раніше. «Будівництво комплексу розпочалося на початку листопада, і на даний момент 60% квартир вже продані», — підкреслив засновник, СЕО Sensar Development. Він також повідомив, що з такою концепцією компанія збирається вийти також у Києві і низці інших великих міст. Час надприбутків у 35% і вище, які раніше приносили інвестиції у нерухомість на ранніх стадіях будівництва, закінчився. Втім заробити 20% сьогодні можна. Зокрема, такий дохід пропонує Sensar Development інвесторам у проєкт Smart House (на прикладі смарт-апартаментів площею 20 кв м): До того ж компанія не обмежується самим будівництвом. «Своїм інвесторам ми пропонуємо подальший супровід у трьох напрямках: ремонт під ключ, управління клієнтською нерухомістю, перепродаж нерухомості. Все це з прозорою калькуляцією та детальною звітністю», — підкреслив засновник, СЕО Sensar Development. 10 грудня портал «Мінфін» зустрівся зі своїми читачами на конференції «Жити на відсотки». Фінансисти, інвестори та імениті бізнесмени поділилися досвідом, як почати інвестувати, куди вигідно вкладати заощадження та чому не варто боятися невдач. «Це вкрай важлива подія для всього інвестиційного українського ринку. Це та подія, на якій формується справжній середній клас — клас людей, які не бояться інвестувати і робити певні помилки, без чого інвестування не обходиться, але тим не менше примножують свій капітал», — зазначив інвестиційний консультант, керуючий активами 1st Family Office  , відкриваючи конференцію. Ми часто чуємо від читачів «Мінфіну», що вони хочуть не залежати від зарплати. Конференція «Жити на відсотки» допоможе зробити перший крок до того, щоб бути фінансово вільними.