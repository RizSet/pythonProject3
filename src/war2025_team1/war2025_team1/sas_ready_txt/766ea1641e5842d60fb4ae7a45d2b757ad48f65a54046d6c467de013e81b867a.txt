Держава не встигне відновити зруйноване житло до початку опалювального сезону

 Утім, враховуючи обсяги збитків та продовження бойових дій на Сході, очевидно, що виконати оптимістичний план не вдасться. Про це, зокрема, заявила очільниця партії "Слуга народу" Олена Шуляк. За її словами, українців, які втратили житло, забезпечать гуртожитками та іншим житлом. Читайте також  Н ові пріоритети: яке житло будуватимуть в Україні після війни За словами Шуляк, сьогодні триває оперативне відновлення інфраструктури у деокупованих районах – тут відновлюється газопостачання, водопостачання та електрика. Також проводиться розмінування та відновлення мостів та доріг. На це Кабмін виділив громадам на деокупованих територіях із резервного фонду понад мільярд гривень. Наприклад, на ліквідацію наслідків бойових дій та відновлення інфраструктури для Київської області ця сума сягає 400 мільйонів гривень,  – розповіла депутатка.  Водночас вона уточнила, що до опалювального сезону  відновити всі зруйновані будинки не вдасться , тому людей забезпечать гуртожитками та іншим житлом. Шуляк розповіла, що чимало європейських держав вже проявили ініціативу та готові допомогти Україні із відбудовою. Однієї із перших готувати пропозицію щодо відновлення нашої держави розпочала Польща.  Естонія має намір залучити інші країни до відновлення зруйнованих під час війни з Росії об'єктів на Житомирщині. Данія погодилася очолити процес довгострокового оновлення Миколаєва. Італійська гуманітарна організація Cesvi виділяє перші півмільйона євро на відновлення української Бучі та планує зібрати більше коштом благодійних внесків. Велика Британія після завершення війни допоможе у відбудові Києва та Київської області. До відновлення закладів освіти планує долучитися Португалія. А оновленням енергетичної інфраструктури планує зайнятися Норвегія. Думаю, цей перелік значно зростатиме. Ми щодня ведемо переговори з колегами з багатьох країн щодо того, щоб покрити інвестиціями всю постраждалу від російського агресора Україну, – заявила Шуляк.  Вона вважає, що в будівництво мають бути залучені і російські активи, проте держава не чекатиме виплати репарацій, бо це тривалий процес, а за можливості почне компенсувати людям втрачене та пошкоджене житло. Шуляк нагадала, що парламент вже ухвалив у першому читанні законопроєкт № 7198, який передбачає компенсацію власникам зруйнованого та пошкодженого житла. Зараз триває підготовка законопроєкту до другого читання.  