Однокімнатні квартири на вагу золота, – скільки коштує оренда житла у Львові

 За даними Ліги експертів України, в перші місяці повномасштабної війни ціни на оренду квартири у Львові піднялися на 72%. У центральних новобудовах цінник на однокімнатні квартири, які коштували до війни 400 доларів, піднявся до 1000. А знайти бюджетну квартиру було майже неможливо. Читайте також  Придбання на виплат та акційні умови: як вигідно купити квартиру від забудовника З початку травня попит стабілізувався, а в червні вартість оренди опустилася майже до довоєнних рівнів. Проте напередодні навчального року мешканці інших областей знову почали шукати житло на заході. Рієлтори кажуть, що поки що у Львові не спостерігається ажіотажного зростання попиту на квартири. Крім того, в місті зростає пропозиція – багато місцевих жителів поїхали за кордон і намагаються якомога швидше здати звільнені квартири в оренду. Ціни на квартири варіюються  від 6 – 7 тисяч гривень за однокімнатку в багатоповерхівці  до  20 тисяч гривень у новобудові.  Однак потенційні орендарі віддають перевагу житлу економкласу. Найбільший попит припадає на 1-кімнатні квартири в ціновому діапазоні  до 6000 гривень. У попиті – бюджетні однокімнатні квартири. Але зараз вони на вагу золота… Пропонуємо переселенцям двокімнатні квартири, місячна оренда стартує від 12 тисяч гривень. Прогнозую, що оренда житла зростатиме надалі і це залежатиме від ситуації на фронті, а саме — від попиту,  –  розповіла  рієлторка Анна Тлінчук.  Водночас середня ціна оренди однокімнатної квартири у Львові становить  8 – 10 тисяч гривень.  Елітне житло пропонують від 25 до 28 тисяч гривень на місяць. Двокімнатні стартують  від 10 тисяч гривень і доходять до 16 тисяч.  Паралельно орендарі повинні сплачувати комунальні послуги.  Шевченківський район відомий високим рівнем безпеки, а Сихівський – чистотою та розвинутою інфраструктурою. Розвиненою транспортною розв'язкою може похвалитися Франківський район. До речі, саме його львів’яни вважають найкращим для життя. Комфортним для проживання є Личаківський район, його обирають молоді сім'ї з дітьми. Галицький та Шевченківський вважаються найбільш безпечними у місті.  Студенти звертають увагу на Залізничний та Франківський райони, оскільки звідси зручніше добиратися до навчальних закладів.