Якими будуть ціни на житло після війни: прогноз експерта

 Оренда в містах-мільйонниках впала, подекуди квартири здають за комуналку. Щоправда, найчастіше це квартири без ремонту і без меблів.  Читайте також  Укріплення міст та забезпечення житлом нових клієнтів: як працює фронт оборони КН РІЕЛ Натомість сегмент подобової оренди почувається не дуже погано – люди часто приїжджають до столиці на кілька днів, а потім прямують на захід. Ще один важливий нюанс полягає в тому, що легально купити чи продати житло нині неможливо. Враховуючи ці фактори стає цікаво, що буде з нерухомістю після війни. Експерти кажуть, що робити прогнози у нинішній ситуації, справа невдячна. Ніхто не знає, які міста виживуть, а які будуть зруйновані. Ми бачимо, що через евакуацію населення дорожчає оренда квартир на заході країни та у Києві, який використовують як перевалочний пункт,  – пояснює аналітик TeleTrade Сергій Родлер. Подобова оренда, за його словами, має попит саме через невизначеність.  Вартість нерухомості – ще одне складне питання. Після війни попит на житло з боку українців має бути значним з очевидних причин, тоді як інтерес із боку іноземців, які купили житло у Києві, явно знизиться. Ринок у нерухомості в столиці перестав працювати, а його представники зайняли вичікувальну позицію. Якщо конфлікт завершиться найближчого тижня або двох, то ситуація не повинна сильно зміниться. Але якщо війна затягнеться і стане агресивнішою, то можна буде очікувати обвалу цін,  – каже Родлер. За його словами, через непрацюючий реєстр провести угоду з продажу та купівлі нерухомості на вторинному ринку не можна. Після відновлення роботи також може виникнути ситуація, коли на сході країни житло дешевшатиме, а на заході дорожчатиме на хвилі відтоку людей,  – каже експерт. Після закінчення війни також варто очікувати на подорожчання будівельних матеріалів, яке позначиться на вартості житла. На думку Родлера в цих умовах ймовірною є житлова криза, проте залишаються надії на матеріальну допомогу з боку західних партнерів та стимулюючих програм українського уряду, які дозволять закрити житлове питання без серйозних втрат для тих, хто його потребує.