На які квартири в Україні дедалі більше зростає попит: розповідають експерти

 Фахівці зазначають, що відновлення будівництва в Україні збіглося з частковим відновленням попиту на нове житло. Відтак, жителі Києва найчастіше обирають об'єкти ціною максимум до 1400 – 1600 доларів за квадратний метр. Зверніть увагу  Професійні секрети: відомий девелопер розповів, як візуально збільшити квартиру "В Чернівцях середня вартість десь приблизно 900 – 950 доларів за метр, у Львові – приблизно 1500 доларів за квадратний метр", – розповіла про тенденції в західних регіонах комерційна директорка компанії "Інтергал-Буд" Анна Лаєвська. Попит зараз концентрується на будинках двох сегментів: економ- та комфорт-клас. "Найбільшими темпами  зростає попит на "економ" та "комфорт" у новобудовах . Наприклад, житло класу "комфорт" вартістю до 1500 доларів за квадратний метр щомісяця дорожчає в середньому на 3-5%. "Економ" вартістю до 1000 дол. за квадратний метр зараз користується майже таким же попитом, як і до повномасштабної війни", — каже керівник департаменту продажів компанії Greenville Сусанна Караханян. Суттєве зростання попиту на житло комфорт-класу експерти вважають цікавою тенденцією. Зараз покупці готові заплатити більше, але отримати квартиру у зручному та теплому будинку з гарним розташуванням та доброустроєм. Платоспроможний попит зосереджений в окремих форматах сегмента "комфорт+" і обмежено в проєктах бізнес-класу. Принциповими критеріями для покупця стає реальна, а не номінальна будівельна динаміка, гнучкість умови купівлі, продуманість просторового зонування і наповнення інфраструктурою, а також безпекові питання, такі як енергетична незалежність, закрита територія, спільнота однодумців,  – зазначила оглядачка ринку нерухомості Вікторія Берещак. У компаніях теж кажуть — в комфорт-класі зараз найбільше і пропозиції нового житла, і попит зосереджений на таких об’єктах.