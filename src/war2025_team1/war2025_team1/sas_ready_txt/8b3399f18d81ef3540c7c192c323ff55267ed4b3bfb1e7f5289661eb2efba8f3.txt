Де планують відкрити ТРЦ найближчими роками. Список


 На сьогодні на різних стадіях реалізації на заході країни знаходяться одразу 6 проєктів нових торгово-розважальних центрів сумарною площею понад 180 000 кв. м. Про це повідомляє консалтингова компанія Retail & Development Advisor (RDA). «Вже цього року до відкриття заплановані ТРЦ Ukraine в Ужгороді, ТЦ А7 в Івано-Франківську та ТРЦ Росвигів у Мукачеві. Найбільший з них — чотириповерховий ТРЦ Ukraine — відкриється на ужгородському проспекті Свободи», — говорить генеральний директор компанії RDA Андрій Лотоцький. Інші ТРЦ, заплановані до відкриття у 2024 році, за масштабами будуть менші. Проєкт торгового центру А7 в Івано-Франківську планується відкрити в листопаді. Наприкінці року також очікується запуск у Мукачеві торгово-розважального центру Росвигівський. Це зробить його зручним як для пішохідного трафіку, так і для автомобільного. Додаткових відвідувачів торговельному центру також забезпечуватиме близькість траси міжнародного значення Київ — Чоп. Загальна площа ТРЦ займатиме 5600 кв. м (GLA — 3500 кв. м). На другий квартал наступного року також заплановано запуск першої черги двоповерхового ТРЦ Family Mall в Стрию Львівської області. Цей торгово-розважальний комплекс матиме підземний (на 300 місць) та наземний (на 135 місць) паркінги, а його загальна площа складатиме понад 26 000 кв. м, з яких 17 000 кв. м призначатимуться під оренду. Відкриття другої черги ТРЦ намічено на перший квартал 2026 року. Як зазначають в компанії RDA, цьогоріч також розпочнеться будівництво двох великих ТРЦ у Львові й Тернополі. У Тернополі цьогоріч має стартувати будівництво найбільшого в місті ТРЦ Warshawsky загальною площею 64 367кв. м.