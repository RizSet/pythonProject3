Молодь перестала підписувати річні договори на оренду житла: як реагує ринок 

 Сьогодні у США створено кілька стартапів, які прагнуть спростити процес оренди житла. Зокрема, вони пропонують усунути рієлторський збір та обов'язковий 12-місячний договір. Разом з їхнім сервісом середній час пошуку житла скорочується до 24, а подекуди – до 3 годин.  Читайте  5 основних помилок при купівлі житла: як застрахувати себе від необдуманого рішення Одна із таких компаній – June Homes. Стартап пропонує короткотривалу оренду житла без брокерського збору. Оскільки студенти, фрілансери та люди без постійного доходу завжди перебувають в підвішаному стані та постійно стикаються з ризиком заборгованості, ринок намагається підлаштуватися під їхні потреби.  Рієлтери прогнозують, що невдовзі ця тенденція масштабується / Фото Pexels  Експерти з нерухомості розповідають, що Нью-Йорк зараз переповнений орендарями, які шукають житло на невизначений термін. Якщо раніше середній період проживання у квартирі становив 9,  зараз він скоротився до 5 місяців. Не всі клієнти запитували про короткострокову оренду до пандемії, але зараз їхнє число зросло, – розповідає рієлтор з Warburg Realty. За словами Філіпа Хорігана, який є засновником сервісу з короткотривалої оренди житла Leasebreak, з початком пандемії відвідуваність їхнього сайту виросла вдвічі. Одні компанії, такі як Blueground, пропонують оренду на 30 днів з можливістю її подовження. У їхньому портфелі нерухомості  зараз понад 5000 квартир в 15 містах США та Європи.  Інші, приміром Sonder, працюють за принципом хостелів з можливістю тривалого проживання. Стартапи обіцяють знайти квартиру за 1 день, а деякі навіть за 3 години / Фото New York Post Рієлтери прогнозують, що невдовзі ця тенденція масштабується. Оскільки дистанційна робота залишається пріоритетною для багатьох компаній, схоже, що молодь продовжуватиме переїжджати в інші міста та країни. Тож  короткотривала оренда може стати новою "золотою жилою" ринку нерухомості.  Ще одна цікава відмінність стартапів полягає в тому, що потенційні орендарі можуть ознайомлюватися з вільними будинками онлайн, здійснювати віртуальні тури та заповнювати заявки на сайті. Усі квартири мають сучасний мінімалістичний дизайн з акцентом на природних кольорах та матеріалах, усюди проведений Wi-Fi та є усі необхідні меблі. 