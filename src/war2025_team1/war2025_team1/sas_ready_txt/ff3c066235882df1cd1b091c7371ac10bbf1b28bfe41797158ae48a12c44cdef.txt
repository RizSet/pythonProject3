Чи варто чекати квартир за безцінь: консультант з нерухомості про майбутнє ринку

 Про це в ефірі "Громадського радіо" розповів голова Спілки консультантів з нерухомості Іван Кудояр, інформує 24 канал. За його словами, різке падіння вартості житла у Києві може відбутися вже за 3 – 6 місяців.  Цікаво  Новобудови Києва на лівому березі: на які об'єкти звернути увагу Після запровадження воєнного стану держава закрила реєстр речових прав на нерухоме майно, що унеможливило проведення будь-яких операцій з купівлі-продажу житла. Після відновлення такої можливості ціни на новобудови поповзли вгору. Це, разом із невизначеністю та відтоком українців за кордон, спровокувало різке падіння попиту. Утім, переконаний Іван Кудояр ситуація невдовзі зміниться.  За словами Кудояра, продавці очікують, що ціни зростуть. Це пояснюють тим, що зросли ціни на будівельні матеріали. Однак сьогодні українці не готові вкладатися у нерухомість, тому ці очікування навряд чи справдяться. Покупці звісно не готові зараз купувати. Адже покупка – це перспектива на роки: 5 років, 10 років. А хто зараз бачить перспективу в Києві на 5-10 років?   – зауважив Кудояр. Він додав, що саме тому угод на купівлю-продаж нерухомості у Києві зараз дуже мало. Всі чекають, коли буде спад вартості. Експерт спрогнозував, що це точно відбудеться найближчим часом.  Падіння точно буде, на 20 – 30% від довоєнної ціни. Десь місяців за 3 – 4, можливо пів року,  – пояснив голова Спілки консультантів з нерухомості.  За його словами, попит матимуть квартири невеликої вартості. Менш популярним буде дорогий сегмент квартир. Президент Асоціації фахівців з нерухомості Юрій Піта теж вважає, що ціни на столичну нерухомість впадуть, однак очікувати на це – ризиковано. Якщо вам нема де жити, треба купувати зараз, не чекати. Є така думка, що через певний час ціни почнуть знижуватись, тож краще почекати, але з іншого боку – продавець не налаштований продавати дешево і не поспішає зі зниженням цін, тому можна не дочекатись моменту, коли буде дешево,  – розповів він.  Водночас, що стосується оренди житла,  переконаний Юрій Піта , очікувати на подальше падіння цін – не варто. 