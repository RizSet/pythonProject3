Компенсація за знищене житло: 95 українських родин уже придбали нову нерухомість


 В Україні 95 родин уже отримали компенсації за знищене росіянами житло та придбали собі нерухомість, використовуючи житлові сертифікати. Про це у фейсбуці   міністр розвитку громад, територій та інфраструктури Олександр Кубраков. «Бачимо вже більш широку географію. Нове житло люди купували у Чернігівській, Харківській, Миколаївській, Сумській, Київській, Тернопільській, Львівській областях та у Києві. Бачимо також тенденцію у виборі житла в межах того регіону, де знаходилося знищене. Переважно люди обирають квартири на вторинному ринку нерухомості», — зазначив Кубраков. За його словами, також уже понад 35 тис. сімей отримала компенсацію на загальну суму більше 3 млрд грн. Ці кошти люди зможуть використати для проведення поточних і капітальних ремонтів осель, які були пошкоджені внаслідок російської військової агресії. Раніше «Мінфін» писав, що Уряд 16 січня ухвалив постанову, яка вдосконалить механізм реалізації програми «єВідновлення». Передбачаються, зокрема, наступні зміни: З грудня 2023 року для українців, чиє житло було пошкоджене внаслідок бойових дій, з'явилася зможуть отримати допомогу для проведення не лише термінового ремонту (сума компенсації — до 200 тис. грн), а і капітального ремонту своїх домівок. Максимальна сума компенсації на цьому етапі: 350 тис. грн для відновлення квартири і 500 тис. грн для приватного будинку.