Google купить офіс у Лондоні за $1 мільярд


 Техногігант Google витратить $1 млрд на купівлю будівлі в центрі Лондона, яку він наразі орендує. За словами фірми, угода демонструє її впевненість у майбутньому офісу як робочого місця,   Економічна правда з посиланням на Reuters. Зазначається, що компанія, що має 6400 співробітників у ​​Великій Британії, планує реконструкцію своїх офісів у межах комплексу Central Saint Giles поблизу Ковент-Гарден у центрі Лондона. «Нам випала честь працювати у Великій Британії вже майже 20 років, і наша купівля комплексу Central Saint Giles відображає нашу постійну прихильність до зростання та успіху країни», — заявила фінансова директорка материнської компанії Google Alphabet Рут Порат. Google планує переобладнати будівлю, щоб адаптувати її для командної роботи в офлайн режимі, обладнати конференц-зали для гібридного формату роботи, а також надати більше місця для окремих співробітників. Новий ремонт також передбачатиме робочі приміщення, які дозволять працювати на свіжому повітрі, додали в компанії. У Google заявили, що зрештою компанія матиме можливість розмістити на своїх підприємствах у Великій Британії 10 тисяч співробітників. «Ця інвестиція Google в робочі місця — це важливий вияв довіри до Великої Британії як до провідного технологічного центру», — прокоментував міністр фінансів Британії Ріші Сунак. Минулого місяця Google заявив, що відкладає свій план повернення до офісу в усьому світі через зростаючу стурбованість щодо штаму омікрон.