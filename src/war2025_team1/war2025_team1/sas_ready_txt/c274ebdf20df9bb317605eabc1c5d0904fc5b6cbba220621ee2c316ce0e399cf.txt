За два роки пандемії ціни на квартири зросли до 50%


 За 2 роки вартість житлової нерухомості в містах-мільйонниках зросла від 25% до 50%, свідчить дослідження ринку нерухомості від компанії OLX. Найдешевше тепер придбати квартиру на вторинному ринку Одеси за $39.3 тис, а найдороще — новобудови та житловий фонд від 2011 року в столиці, де середня ціна квартири може сягати в середньому $200 тис. У столиці зосереджено найбільший ринок житлової нерухомості. Поряд з пропозиціями у рубриці «Нерухомість» на вторинці, покупці мають широкий вибір варіантів житла в новобудовах. І в деяких випадках різниця пропозицій в ціні мало відрізняється. Наприклад, середня вартість двокімнатної квартири в будинку вторинного житлового фонду на початок 2022 року становить $69,4 тис., в той час як двокімнатна квартира в новобудові коштує $78,1 тис. Незважаючи на те, що вартість квартир зросла на 23−38% в усіх типах будинків, найдорожчою залишається нерухомість у житловому фонді від 2011 року. Квартири тут коштують від $83,4 тис. за однокімнатну до $210,1 тис. за трикімнатну. В середньому ціни на житло на вторинному ринку Дніпра, Львова, Одеси та Харкова зростали в діапазоні 20−33%. Найдешевші квартири на початку 2022 пропонують в Одесі в середньому за $39.3 тис., а найдорожчі — у Львові за $48.5 тис. Серед будинків, зданих в експлуатацію з 2011 року найбільший стрибок цін з початку пандемії відбувся у Харкові — на +50%. Цікаво, що саме таке житло на початку 2020 було найдешевше: квартири в середньому можна було придбати за $56,2 тис. Найбільший стрибок цін протягом двох років спостерігався на квартири в новобудовах. Загалом в усіх великих містах за винятком Одеси ціни на житло в нових будинках зросли на 40−44%. «Нерухомість традиційно є одним з основних видів інвестування для українців. Тож можна очікувати, що цьогоріч ринок продажу квартир в Україні буде рости на 3−5%, і така тенденція зберігатиметься найближчими роками», — вказують аналітики. Вони також очікують, що окрім попиту на динаміку впливатимуть й зовнішні чинники: вартість будматеріалів, палива та стан економіки, від якого залежить  .