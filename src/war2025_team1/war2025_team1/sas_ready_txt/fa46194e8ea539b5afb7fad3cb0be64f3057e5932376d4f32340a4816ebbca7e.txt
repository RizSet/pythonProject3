В Україні знизилися ціни на квартири в новобудовах: дані за останній рік

 У більшості великих міст України вартість квадратного метра в новобудовах знизилася. Ціни зросли тільки у Львові – приблизно на 2 тисячі за "квадрат". Зверніть увагу  КН РІЕЛ долучилася до програми "єВідновлення": що це означає для українців За рік середня вартість квартир на первинному ринку, згідно з даними ЛУН, впала. Зокрема, в Києві ціна на квадратний метр знизилась із 48,3 тисячі до 48 тисяч гривень, в Одесі – з 39,1 тисячі до 36,6 тисячі гривень, в Ужгороді – з 42,6 тисячі до 41,5 тисячі гривень, в Дніпрі – з 44,6 тисячі до 40 тисяч гривень. Ринок первинної нерухомості досяг стабільності, адже вже немає різких коливань у вартості. Зараз житло в Україні дешевшає з двох основних причин. Перша – це укріплення гривні з 40,3 до 37,7 за долар за останній рік. У час війни девелопери прив’язують вартість житла до курсу валют, а оскільки гривня стає сильнішою, то вартість житла знижується.  Друга причина – досить низький попит на нерухомість в новобудовах, який складає третину від довоєнного. До початку повномасштабного вторгнення інвестиційні угоди займали до 50% ринку житла. Зараз нерухомість купують ті, хто планує справді жити у новому помешканні. Будь-яке різке підвищення цін може порушити баланс і попит впаде, тому девелопери намагаються стримати зростання вартості житла навіть попри здорожчання собівартості будівництва,  – каже засновник Investment Development Property Ігор Черненко. Експерт каже, що ця тенденція збережеться до весни, коли на ринку нерухомості буде сезонне пожвавлення продажів.