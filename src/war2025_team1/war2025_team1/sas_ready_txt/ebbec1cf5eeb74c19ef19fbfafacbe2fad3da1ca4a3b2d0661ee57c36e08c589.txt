Варшава, Краків чи Гданськ: де у Польщі найдешевші квартири

 Останні дані ООН свідчать про те, що Польща прихистила найбільшу кількість українців після 24 лютого –  1 553 707 осіб . Бойові дії тривають, тож багато людей почали думати над тим, щоб придбати помешкання, а не витрачати кошти на оренду житла. Не пропустіть  Вдалий старт: яким був перший продаж житла від КН РІЕЛ за програмою "єОселя" Квартири на польському ринку нерухомості все ще дорожчають – такий загальний висновок у порівнянні цін між кварталами 2022 року. У списку міст лідирує Варшава, де наприкінці 2022 року один квадратний метр вартував  13 025 злотих . Відразу за столицею йдуть Гданськ, Краків і Вроцлав – у кожному з цих міст ставка за один квадратний метр вже перевищила межу в  10 тисяч злотих , а Познань наближається до цього рівня –  9397 злотих. Найдешевшим з найбільших міст є Лодзь, де можна знайти квартири по  7089 злотих  за один квадратний метр. Найдорожча нерухомість Польщі – у столиці / Фото unsplash Поки що ціни на житло щороку зростали приблизно на 10%. Падіння або ж зростання цін на житло у 2023 році залежить від різних факторів, основними з яких є рівень відсоткових ставок і рівень інфляції. Якщо ціни на житло і впадуть, то в окремих місцях, де менший попит на нерухомість. Нестійкий ринок нерухомості спровокований великою кількістю факторів / Фото unsplash Ціна квартир буде залежати від місця купівлі та ринку: вторинний чи новобудова. Також варто розуміти, що ціни на житло у великих містах та містечках можуть суттєво відрізнятися, адже попит на нерухомість тут зовсім різний. До прикладу, у Сілезькому воєводстві ставки за один квадратний метр залишаються на низькому або помірному рівні.  Щодо джерела купівлі, то найдешевшу квартиру можна купити на аукціоні судових приставів чи інших ресурсах державних установ.