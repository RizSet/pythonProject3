Систему оцінки майна та бізнесу хочуть зробити справедливою. Фонду держмайна допоможе СБ


 Фонд держмайна України уклав меморандум зі Світовим банком. Домовилися реформувати систему оціночної діяльності в Україні. Про це   глава ФДМ Дмитро Сенниченко під час презентації Програми стійких інвестицій. «Ми зі Світовим банком підписали меморандум, домовилися, що ми перезавантажуємо всю систему оціночної діяльності в Україні. Світовий банк привіз нам експертів, які впроваджували реформи оціночної діяльності у всьому світі, і ми беремо з цього досвіду кращі моделі», – повідомив глава ФДМ в ході прес-конференції.   «Ми введемо справедливу оцінку. Це дозволить кожному українцю отримати справедливу оцінку нерухомості та бізнесу. Оцінка бізнесу — це абсолютно необхідна річ», – констатував Сенниченко. Глава ФДМ також розповів про запуск безкоштовного Сервісу внесення інформації в Єдину базу звітів про оцінку. За його словами, на початку наступного тижня проблеми в роботі ресурсу будуть вирішені, а всі операції з нерухомістю — розблоковані. «У нас був тільки місяць. В абсолютно рекордний час з колегами, волонтерами, з ProZorro ми зробили цей інтерфейс, новий безкоштовний електронний кабінет. Зараз він вже запущений, деякі помилки ще виправляються, але він вже працює», – прокоментував Сенниченко.