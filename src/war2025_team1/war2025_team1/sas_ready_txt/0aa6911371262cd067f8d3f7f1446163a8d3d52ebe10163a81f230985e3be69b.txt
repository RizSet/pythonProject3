Dragon Capital придбав 11-й логістичний комплекс


 Компанія UCPIH Ltd, яка входить у групу компаній Dragon Capital, завершила операцію з придбання офісно-логістичного комплексу «Амтел» у міжнародної девелоперської компанії Amtel Properties. Цей логістичний комплекс площею 100 208 кв. м, який знаходиться у Білогородці Київської області, вже 11-й подібний актив консалтингової компанії Dragon Capital. Про це   Dragon Capital. «Ми раді оголосити про придбання 11-го логістичного комплексу в наш портфель складської нерухомості», — коментує Володимир Тимочко, керуючий директор з прямих інвестицій Dragon Capital. Логістичний комплекс класу «А» розташовано безпосередньо на фасаді траси T1012, між Одеської та Житомирської трасами, в 6 км від кільцевої дороги Києва. Він стане найбільшим об'єктом у портфелі нового інвестора, а його купівля дозволить наростити площу складів під управлінням Dragon Capital на правому березі Дніпра до 294 тис. кв. м, а в цілому в Україні — до 391 тис. кв. м. У компанії відзначили, що збираються продовжувати інвестиційну активність у цьому секторі, в тому числі через реалізацію індустріальних парків «Е40» в Києві і «М10» у Львові. У цьому році планується розпочати будівництво перших черг цих проєктів площею 25 500 кв. м і 14 500 кв. м відповідно. Dragon Capital працює в сфері прямих інвестицій і фінансових послуг, надаючи спектр інвестиційно-банківських і брокерських послуг для корпоративних і приватних клієнтів. UCPIH Ltd (Ukrainian Commercial Property Investment Holding) — інвестиційний холдинг, який входить до групи Dragon Capital і спеціалізується на інвестиціях у комерційну нерухомість. Мажоритарним акціонером холдингу є Dragon Capital Investments Limited.