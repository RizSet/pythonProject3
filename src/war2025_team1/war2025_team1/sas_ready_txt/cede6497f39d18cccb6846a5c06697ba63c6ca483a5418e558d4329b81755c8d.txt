Львів отримає грант від ЄС на будівництво житла для переселенців

 Відповідне рішення погодили депутати Львівської міської ради. Що нараді відомо про облаштування  квартир у Львові  – далі.  Читайте також   Житло комфорт-класу: найкращі пропозиції у Києві та Львові Європейська комісія розробила проєкт "Підтримка ЄС у забезпеченні житлом внутрішньо переміщених осіб у Львові". У рамках цієї програми виділили 15,5 мільйонів євро на будівництво житлових будинків у місті для переселенців. Так, планується будівництво двох 8-поверхових будинків з дитячими майданчиками та реабілітаційним центром. Загальна площа цих будинків становитиме понад 10 тисяч метрів квадратних. Будівництво житла планують реалізувати впродовж 18 місяців. Депутати Львівської міської ради на засіданні сесії 6 грудня погодили умови для отримання гранту на це будівництво. Це одне з перших рішень, що необхідне для реалізації проєкту. 