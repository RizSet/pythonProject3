Чи зміниться вартість житла у Києві до кінця року

 Однак, опираючися на попередній досвід та  сезонність на ринку житла , деякі із них все ж діляться певними закономірностями. Тож чого чекати від цін у Києві – далі.  Читайте також  Чи зможе іпотека під 3% оживити ринок нерухомості України: прогноз експертів Одним з головних факторів, який впливає на формування цін, є попит. Від початку повномасштабного вторгнення й до середини літа він був мінімальний, тому  ціни різко впали.  Вже з середини серпня до середини вересня зацікавленість столичним житлом зросла. Зокрема, через новий потік переселенців із Запорізької та Харківської областей. Це вплинуло на  подорожчання оренди  приблизно на 20 – 30%. За словами спеціаліста у сфері нерухомості Дмитра Ісокова, з кінця вересня і по сьогоднішній день ринок оренди буквально завмер. Як додає рієлторка Юлія Курганова, наразі причин для збільшення попиту оренди в Києві немає. Відповідно,  подорожчання квартир не очікується . Якщо не будете попиту, то і ціни знову підуть вниз. Листопад та грудень і без війни були дуже млявими місяцями. А зараз, ситуація в країні і знищення інфраструктури ворогом, прямо впливають на ціни,  – пояснила вона. Експерт ринку нерухомості Олексій Коваль вважає, що до Нового року відбудеться певна заморозка вартості оренди.  Обвалу цін також не буде , бо на хороші варіанти попит залишається. У зв’язку з опалювальним сезоном деякі власники  можуть знизити вартість  оренди, щоб збільшити шанси здати квартиру. Але масового обвалу цін, як це було півроку тому, не очікується.  За останні 6 місяців ціна на квартири в новобудовах виросла в доларовому обчислені на 5,53% та на 32,6% у гривні. Найсуттєвіше зростання зафіксоване на преміальні новобудови. При цьому, зазначають експерти, старий житловий фонд має помірний попит – тут квартири за останні півроку навіть подешевшали, якщо рахувати у доларах. Наразі квадратний метр на "вторинці" можна купити в середньому за 51 232 гривень. При цьому, подорожчання впродовж листопада та грудня, найймовірніше, торкнеться саме первинного житла.  Ціни на новобудови збільшаться на 10 – 20% , зазначив Коваль. Водночас будь-які надзвичайні обставини можуть вплинути на розвиток подій.