Українці подали в Дію понад 66 тис. заяв про пошкоджене майно


 Українці зареєстрували в Дії понад 66 тис. заявок на компенсацію знищеного під час війни житла. Про це   міністр цифрової трансформації Михайло Федоров. «Отримали понад 66 тис. заяв про пошкоджене майно українців після 24 лютого. Дякую, що ви допомагаєте нам збирати всю інформацію для експертів та комісії, які згодом будуть проводити оцінку житла», — написав міністр. Важливо: вносити дані потрібно тільки щодо вашого власного житла. Одна людина не може подати заяву на весь будинок, а тільки на свою квартиру. Після реєстрації повідомлення очікуйте на інформацію про початок процедури оцінки та компенсації, що будуть визначені урядом. Як   «Мінфін», щоб претендувати на компенсацію, передусім доведеться довести, що саме ви є власником зруйнованого або пошкодженого об'єкта нерухомості. «Таким доказом можуть бути: договір про купівлю-продаж нерухомості; свідоцтва про право власності на нерухомість; свідоцтво про право на спадщину; договір дарування; державний акт на земельну ділянку; виписки з реєстрів прав на нерухоме майно та технічний паспорт», — пояснює Володимир Фогель, адвокат адвокатського бюро «ЮФ «Семенова та Партнери». За словами Людмили Куси, керівника практики вирішення спорів, адвоката Gracers Law Firm, доказами, що підтверджують факт руйнування чи пошкодження майна, є: «Особливу увагу слід приділити доказам того факту, що шкода завдана внаслідок військової агресії РФ, а не раніше: звертати особливу увагу на дати фото, дати в документах тощо», — каже Ігор Ясько керуючий партнер ЮК Winner. Крім того, не зайвим буде максимально легалізувати свою історію. Наприклад, можна розмістити інформацію про зруйноване житло на сайті   — це ресурс, який збирає докази злочинів РФ для подальшого відшкодування.  