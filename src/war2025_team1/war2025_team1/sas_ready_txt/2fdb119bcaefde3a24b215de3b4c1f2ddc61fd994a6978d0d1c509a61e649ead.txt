Бундесбанк попередив про ризики для фінансової системи через бульбашку на ринку нерухомості


 Німецький центробанк попередив, що нерухомість країни переоцінена, інколи до 30%. Більше того, переважна більшість німців вірить, що ціни продовжать зростати,   CNBC. «Ми бачимо, що всі індикатори — ціни та   — зростають в Німеччині, і пандемія не має якогось суттєвого ефекту», — заявила Клавдія Буш, віцепрезидент Бундесбанку. Вона додала, що центробанк оцінив відхилення ринкової ціни нерухомості від її фінансових показників на 10−30%. Експертка також звернула увагу на дві важливі особливості: переоцінена нерухомість часто знаходиться поза великими містами, а частка домогосподарств, що очікують подальшого росту цін, склала 90%. В своєму останньому звіті про фінансову стабільність Бундесбанк рекомендує німецьким кредиторам створити резерви капіталу для вирішення потенційних проблем на ринку житла. Регулятора також непокоїть, що завищена ціна нерухомості призводить до переоцінки банками вартості заставного майна, що робить їх більш вразливими до потенційної зміни ціни в майбутньому. Бундесбанк попереджає, що зростання ціни на кредити у секторі нерухомості разом із погіршенням здатності позичальників обслуговувати свій борг може поставити під загрозу стабільність фінансової системи.