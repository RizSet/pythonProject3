За скільки можна орендувати житло у Києві: аналітики назвали найдорожчі райони

 При цьому  попит на оренду житла  у столиці знов скоротився. Як зазначив резидент Асоціації фахівців з нерухомості (рієлторів) України Юрій Піта, на це впливає, зокрема, сезонність. До теми  Концепція забудови "місто в місті": що це та в чому її переваги Нічого надзвичайного в цьому немає. Така тенденція зимового періоду в оренді спостерігається щороку. Інвентарю на столичному ринку достатньо,  – зазначив Юрій Піта. За його словами, єдине що справді змінилось – це запити від орендарів. Враховуючи сьогоднішні реалії люди віддають перевагу житлу яке відповідає наступним критеріям: невисокий поверх, централізоване опалення та водопостачання, наявність газу в будинку, присутність поруч магазинів які працюють від генераторів, та найголовніше – якомога далі від військових та інфраструктурних об’єктів,  – зазначив Юрій Піта. Директор City Development Solutions Роман Герасимчук додає, що у разі погіршення ситуації відновлення попиту на оренду в столиці не почнеться раніше кінця квітня – початку травня 2023 року. У листопаді 2022 року медіанна вартість оренди в доларовому еквіваленті складала 6 доларів за квадратний метр. Загалом, в осінній період медіанна вартість оренди в столиці зросла на 20% в доларі. Ціни на оренду трикімнатних квартир в столиці залишається незмінною протягом осені 2022 року, а от вартість однокімнатних та двокімнатних квартир зросла. Ціни розподілилися таким чином:   Вартість оренди житла за районами / Інфографіка Address.ua Мінімальна медіанна ціна на оренду квартир зафіксована  у Деснянському районі  – 173 долари за квартиру (4 долари за квадратний метр).   Вартість оренди житла за районами / Інфографіка Address.ua Найдорожчим районом для оренди найліквідніших однокімнатних квартир є Печерський район, де медіанна вартість оренди однокімнатної квартири становить 449 доларів. На другому місці по вартості оренди квартир знаходиться Подільський район, медіанна ціна оренди однокімнатної картини становить 287 доларів. В Дарницькому, Голосіївському та Шевченківському районах можна винайняти однокімнатну квартиру в діапазоні від 230 до 250 доларів.