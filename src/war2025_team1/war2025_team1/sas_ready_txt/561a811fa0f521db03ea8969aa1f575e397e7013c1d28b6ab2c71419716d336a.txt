Заміська нерухомість під Києвом і в регіонах: що буде з цінами влітку

 Подорожчання пов'язане з підвищеним попитом і зростанням цін на будівельні матеріали. Детальніше розповіла експертка ринку нерухомості Вікторія Берещак. Актуально  Проводка у новобудові: чи потрібно її міняти та що варто знати Котедж під Києвом (в межах 30 кілометрів від міста) площею 70 – 100 квадратних метрів можна буде придбати  за ціною від 1200 доларів  (близько 33 тисяч гривень) за квадратний метр, а  середня ціна складе 1200 – 1700 доларів  (33 – 47 тисяч гривень) за "квадрат". Це означає, що за котедж доведеться віддати від 3,3 мільйона гривень. За словами Берещак, квадратний метр у таунхаусі з керамоблоку коштуватиме  800 – 1500 доларів  (від 22 тисяч до 42 тисяч гривень). Також дорожчає серійна котеджна забудова. Це  пояснюється двома факторами: Арматура стрибкоподібно дорожчає у середньому на 30% за останній період. Для серійного будівництва – таунхаусів і сітіхаусів – це має велике значення. Також не хоче знижуватися в ціні керамоблок і газоблок. Позитивна динаміка зростання є навіть щодо утеплювачів. В цілому, залежно від категорії, матеріали продовжують дорожчати в межах 9-15%,  – уточнила Вікторія Берещак. Заміська нерухомість в Україні злетить в ціні / Фото 24 канал Цікаво  Покупці навіть не торгуються: що відбувається на ринку нерухомості в Україні Вікторія Берещак уточнила, що  попит на котеджі  не можна назвати ажіотажним, як це було у 2020 році, проте він  залишається на високому рівні . Це пов'язано в тому числі з малою кількістю пропозицій на ринку заміської нерухомості. Коли попит перевищує пропозицію, у власників з'являється можливість "крутити носом" і підвищувати ціни,  – уточнила експертка. Що стосується дерев'яних будинків, ціни на які також підвищаться, попит на них досить низький. Під Києвом є  багатоквартирні будинки  з великою прибудинковою територією, садами, скверами, парками та озерами, а також  квартири з власними двориками . Такі варіанти можна розглянути тим, хто шукає варіант дешевший, ніж будинок. Зростання цін на житло пов'язане з кількома факторами / Фото Pixabay