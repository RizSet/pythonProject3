Збитків на 191 мільйон доларів: аналітики підрахували кількість зруйнованих об'єктів у Бучі

 У місті пошкоджено або повністю знищено понад 2,5 тисячі будівель. Про це свідчить підрахунок аналітиків RebuildUA, які аналізують  стан інфраструктури  за допомогою дронів. Читайте також   Дешевше навряд чи буде, – девелопер розповів, чи варто сьогодні купувати квартиру у новобудові До повномасштабного вторгнення росії в Україну в Бучі загалом нараховувалося 20 254 споруди. З них  2 514 зазнали руйнувань  різного ступеня. Повністю, за даними RebuildUA, окупанти знищили 185 об'єктів. Сильних пошкоджень зазнали 120 будівель. Найбільше постраждали  житлові та присадибні будівлі  – 2 246. У цій категорії збитки оцінюються у 2,4 мільярда гривень. Найактивніше ворог нищив  приватні та багатоквартирні приватні будинки  (861 та 122 відповідно), а також таунхауси (149).   Типізація зруйнованих об'єктів у Бучі / Інфографіка RebuildUA Крім того, окупанти зруйнували 202 гаражі та 35 теплиць. Загалом у зазначеній категорії постраждала площа в понад мільйон квадратні метри.  Руйнування житлового фонду / Інфографіка RebuildUA Якщо брати соціальну інфраструктуру, то в цій категорії армія росії завдала руйнувань 129 об’єктам. Тут загальні збитки оцінюються в понад 2 мільярди гривень. Найбільше загарбники пошкодили будівель, де розташовувалися комерційні сервіси, магазини та заклади харчування. Також окупанти зруйнували 26 закладів освіти, 1 спортивний заклад та 5 культурних і релігійних об’єктів.   Рівні руйнації у Бучі / Інфографіка RebuildUA У промисловості аналітики нарахували 127 понищених об’єктів. Збитки оцінили у 290 мільйона гривень. До переліку постраждалих об’єктів увійшли: Додаткових збитків на майже 488 мільйонів гривень місто зазнало через пошкодження або повне руйнування енергетичної інфраструктури та житлово-комунальної сфери.