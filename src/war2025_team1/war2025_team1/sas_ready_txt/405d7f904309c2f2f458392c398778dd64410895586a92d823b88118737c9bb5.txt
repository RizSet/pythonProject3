Як повномасштабна війна змінила ціни на новобудови Києва, Львова та Одеси

 Про це йдеться у дослідженні ЛУН, повідомляє 24 канал. Згідно із даними порталу, все більше забудовників сповіщають про відкриття відділів продажів та відновлення будівництва на обєктах. Читайте також  Нові пріоритети: яке житло будуватимуть в Україні після війни Як зазначають аналітики ЛУН, середня ціна квадратного метра повернулась до лютневої. Це пов’язано з двома факторами. Насамперед 83 об'єкти відновили діяльність. Важливо, що травні продовження будівництва оголосили лише 57 забудовників. Враховуючи таку активність, сьогодні середня ціна точніше зображає ситуацію на ринку, котру можна порівнювати з лютим.   Середня ціна метра квадратного у новобудовах України / Інфографіка ЛУН  По-друге, спостерігається неоднакова поведінка забудовників щодо власної цінової політики. 60% новобудов столиці не змінили ціни у доларах США з лютого, 30% – підвищили їх, ще 10% – знизили вартість площі. Це стало ще одним фактором, який вирівняв ціну до лютневої – 1 270 доларів за метр.   Середня ціна метра квадратного у новобудовах Києва / Інфографіка ЛУН Аналіз в розрізі різних класів демонструє, що економ- та комфорт-варіант повернулись до лютневих цін. Трохи впав у ціні бізнес-клас. Графік преміуму "стрибає" через те, що в цьому класі робота відділів продажу тільки починає відновлюватись, тобто даних для аналізу цін поки що недостатньо.   Середня ціна метра квадратного у новобудовах Києва за класами / Інфографіка ЛУН Оренда в столиці також демонструє відновлення. Так згідно з даними ЛУН – 80% осіб від довоєнного рівня зацікавлені квартирами в Києві. Середня ціна на найбільш популярний варіант, – однокімнатну квартиру, залишається без змін і складає 8 000 гривень на місяць. Віддалена від зон бойових дій західна частина країни демонструє повернення до будівництва на понад 80 – 90% об'єктів. Сьогодні середня ціна за метр новобудов у Львові на сьогодні зросла на 90 доларів в порівнянні з лютневою.   Середня ціна метра квадратного у Львові та області / Інфографіка ЛУН Як зазначають аналітики, цей ріст спостерігається у всіх класах житла.   Середня ціна метра квадратного у Львові за класом / Інфографіка ЛУН Серед усіх південних областей відновлення будівництва найбільш динамічне саме в Одеському регіоні.   Середня ціна метра квадратного у новобудовах Одеси / Інфографіка ЛУН Зміна вартості у кожному з класів також сигналізує, що забудовники намагаються знайти оптимальну ціну за сьогоднішніх умов.   Середня ціна метра квадратного у новобудовах Одеси за класами / Інфографіка ЛУН  