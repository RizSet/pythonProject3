Житло у столичних новобудовах подорожчало на 1,3%


 За підсумками квітня середня вартість м2 у новобудовах Києва збільшилася на 1,3% і становить зараз 23 300 грн/м2. Про це повідомила експерт інформаційно-аналітичного порталу про новобудови 3м2 Вікторія Берещак. Зазначається, що вартість житла по районах Києва змінилася по-різному. Так, в Оболонському районі вона збільшилася на 900 грн або на 4,79% до 19700 грн/м2, тоді як у Подільському «просіла» на 1000 грн, або ж на 4,41% до 21 700 грн/м2. У Святошинському районі вартість житла знизилася в середньому на 700 грн (на 3,41%) до 19800 грн/м2.   Також зниження вартості житла спостерігалося в Печерському районі: на 800 грн або 1,67% до 47000 грн/м2. У Дніпровському районі м2 подорожчав на 600 грн або на 2,91% до 20600 грн/м2. Трохи подорожчали новобудови у Солом’янському та Голосіївському районах: до 21700 грн/м2 (0,93%) і 24200 грн/м2 (0,83%) відповідно. Також трохи збільшилися ціни в Дарницькому районі: до 19300 грн/м2 або ж на 0,52%. Натомість у Деснянському районі вартість житла зменшилася до 18000 грн/м2 або ж на 0,55%. У Шевченківському районі другий місяць поспіль лишається сталою: 32000 грн/м2. Фахівці 3m2 проаналізували 235 житлових комплексів з терміном введення в експлуатацію у 2019-2021 роках.