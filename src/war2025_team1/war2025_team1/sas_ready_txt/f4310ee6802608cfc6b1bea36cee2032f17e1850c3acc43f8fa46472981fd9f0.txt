Найдешевша квартира в Одесі: який має вигляд та чому така низька ціна

 Квартира розташована в курортному мікрорайоні Лузанівка. Місячна орендна плата коштує всього лише 2 тисячі гривень без комунальних послуг. Про це повідомляє  24 Канал , проаналізувавши ринок оренди на платформі онлайн-оголошень OLX. Зверніть увагу  Автономне опалення в новобудовах: особливості й ефективність Помешкання не дарма здають за таку маленьку орендну вартість. Адже загальна площа квартири становить всього лише 18 квадратних метрів. З них на кухню припадає лише 2 "квадрати".   Маленька кухня на два "квадрати" / Фото OLX На фото видно, як у квартирі мало місця. Ванна кімната є зовсім крихітною, якщо її взагалі можна назвати кімнатою. Всередині просто встановлений туалет, а одразу біля нього облаштований душовий гарнітур. Тобто, митися новому орендареві треба буде в досить екстремальних умовах.   Дуже маленька ванна / Фото OLX Умивальник є лише на кухні. Там же є дві навісні шафи, стільниця, стіл, холодильник, пральна та пересувна мініплита. Щодо спальні, то на фото видно лише один куточок з телевізором та кріслом.   Незрозуміло, чи у спальні є ліжко / Фото OLX Квартира розташована на першому поверсі 2-поверхового будинку. Автор оголошення вказує, що у вартість входить користування альтанкою та паркомісце.    Друга частина кухні / Фото OLX