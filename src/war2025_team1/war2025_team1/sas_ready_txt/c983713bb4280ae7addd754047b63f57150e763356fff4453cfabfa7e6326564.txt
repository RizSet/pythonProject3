Відомий девелопер назвав головні тенденції на ринку житла у 2022 році

 Наприкінці листопада, на Всеукраїнській конференції для забудовників,  Корпорація Нерухомості РІЕЛ  отримала титул лідера серед девелоперів, посівши друге місце в списку компаній із найвищим рейтингом. Виступаючи перед гостями івенту, компанія поділилася своїми спостереженнями щодо того, як карантинні обмеження вплинули на ринок нерухомості та як він розвиватиметься далі.  Читайте також  Купівля паркомісця у Києві: вдала інвестиція чи гроші на вітер Про те, як змінилися цінності інвесторів, що зараз для них найважливіше і які тенденції переважатимуть на ринку житла у 2022 році, розповів провідний  бренд-менеджер КН РІЕЛ Євген Павліченко . Зібрали найголовніше.   ЖК Nordica Residence від Корпорації Нерухомості РІЕЛ / Фото РІЕЛ  Те, що нові реалії диктують нові правила функціонування будь-якої інфраструктури у будь-якій точці світу, уже не викликає сумнівів навіть у скептиків. Утім, є дещо, що таки залишається сталим навіть за умов раптових карантинів і неочікуваних локдаунів: для людей –  це потреба у житловій площі.  Для забудовників – необхідність завжди  орієнтуватися на очікування й потреби людей.  За словами Євгена Павліченка, перший локдаун, що трапився в Україні ще в березні 2020 року, якнайкраще продемонстрував, як швидко можуть змінюватися запити клієнтів. І як швидко може реагувати КН РІЕЛ на нові умови функціонування ринку. Почавши працювати вдома, ми всі стикнулися з тим, що від родини нікуди не дінешся. І що, беручи участь в онлайн-конференції, завжди варто бути готовим до того, що до неї випадково приєднається ще й власна дитина, якій саме цієї миті конче потрібно щось у цій же кімнаті,   – констатує Павліченко.  Зараз Корпорація Нерухомості РІЕЛ  швидко адаптується під нові реалії  та знаходить різні варіанти розв'язання проблем "післякарантинного світу". Приміром, у комплексах бізнес- та преміумкласу девелопер реалізовує  лаунж-простори на окремих поверхах.  Там можна спокійно попрацювати з ноутбуком у зручних кріслах. А компанію забезпечать такі ж зосереджені на роботі сусіди. "В іншому просторі можна потусуватись із друзями, яких ти запросив до себе, пограти разом у настільний футбол, не заважаючи при цьому іншим. Для ділових переговорів – окрема кімната з відповідним устаткуванням, поруч – кава-пойнт для святкування домовленостей. І все це буде доступно мешканцям в рамках стандартного обслуговування будинку", – продовжує перераховувати переваги житлових комплексів від РІЕЛу Павліченко.  Тобто їхати кудись, шукати коворкінг більше не потрібно. Мешканцям сучасних ЖК достатньо лише спуститися в лаунж-зону власного будинку і закрити всі свої робочі потреби.  ЖК Riel City від Корпорації Нерухомості РІЕЛ / Фото РІЕЛ  З прицілом на потреби дітей в умовах карантину  оновлюватиметься концепція "сімейних" житлових комплексів.  Так, з початком пандемії та віддаленої роботи, у РІЕЛ більше уваги приділяється ігровим просторам. Причому, для мешканців різного віку. Зараз девелопер реалізовує житловий комплекс з акцентом на сімейність. Одним із центральних приміщень стане окрема дитячу кімната площею 80 "квадратів". У РІЕЛі планують, що  простір поділять на зони для дітей різного віку : від малюків у підгузках під постійним доглядом мам до підлітків, які вийшли з квартири, щоб пограти у Xbox друзями. Тут наші мешканці сповна відчують всі переваги цього додаткового рівня комфорту: навіть якщо у них "однушка", вони все одно матимуть окремий ігровий простір, куди можна відправити дітей, поки сам займаєшся роботою в окремій лаунж-зоні,  – підсумовує Павліченко. До теми  Яка пора року найвдаліша для покупки квартири: поради, які допоможуть зекономити ЖК "Містечко Підзамче. Вежа" від Корпорації Нерухомості РІЕЛ / Фото РІЕЛ Клієнт завжди  хоче бути унікальним . Це – базова потреба будь-якої людини. "В радянському минулому це виражалося у "балконізмі": коли єдиний спосіб вирізнитися, проживаючи в абсолютно однакових панельних будинках, – це зробити з балкона корабель чи пофарбувати його в малиновий колір. І так ти стаєш прикольним і унікальним. Потім всі почали будувати "мангеттени" – будинки за максимумом висотності і максимумом забудованої площі, як от у Києві на Позняках. Далі тенденції знову змінилися, й ми переходимо до квартальної забудови", – розповідає Євген Павліченко. Перший таким проєктом у КН РІЕЛ є  львівський ЖК "Містечко Підзамче" , який вже встигли охрестити "новим центром Старого міста". Він складається з трьох окремих комплексів, що утворюють єдиний макрокомплекс, в якому спроєктовано різні типи житла: і для молоді, і для європейських пенсіонерів, які дедалі частіше купують житло в Україні. І для людей, які працюють в IT-сфері. У кожному з цих комплексів  зроблено акценти саме на потреби своєї цільової аудиторії:  від планувань помешкань до навколишньої інфраструктури – дитячих і навчальних закладів, спортивних та ігрових майданчиків, коворкінгів, ТРЦ, кав’ярень. Водночас деякі прагнення клієнтів таки не змінилися. І навряд коли-небудь зміняться, зауважують у  Корпорації Нерухомості РІЕЛ.  Зокрема, йдеться про  приватність, безпеку, зручність й ефективність.  Відтак девелопер наголошує, що кожен їхній проєкт – як до, так і після пандемії – включатиме  продуманий сервіс, чітку логістику та максимальний комфорт . Все для того щоб кожен мешканець почувався щасливим, прокидаючися у домі своєї мрії. Ця тенденція, переконують у РІЕЛ, навряд зміниться, якими б мінливими не були умови на ринку житла.