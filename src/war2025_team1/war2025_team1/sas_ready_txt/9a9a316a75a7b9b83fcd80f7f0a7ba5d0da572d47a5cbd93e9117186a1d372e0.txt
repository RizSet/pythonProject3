Забудовники Києва витратили на будівельні роботи 19,58 мільярда


 Підприємствами Києва у січні-вересні 2018 року виконано будівельних робіт на суму 19,579 млрд грн, що становить 95,2% від виконаних робіт за аналогічний період 2017 року,   mind.ua. Зокрема, житлових будинків було побудовано на 9,015 млрд гривень, що становить 106,4% в порівнянні з аналогічним періодом минулого року, а нежитлових – на 9,239 млрд грн (94,3% від обсягів 2017 року). При цьому інженерних споруд було побудовано на суму 5,324 млрд грн, що становить всього 80,3% від обсягів минулого року. За характером будівництва обсяги робіт розподілилися таким чином: роботи з нового будівництва, реконструкції та технічного переозброєння склали 86,6% від загального обсягу, з поточного ремонту – 7,5% і капітального ремонту 5,9%. Лідером у будівельних роботах за 9 місяців стали Голосіївський (3,519 млрд грн або 18% від загальноміського обсягу), Печерський (3,415 млрд грн або 17,4%) та Дарницький райони (2,696 або 13,8%). Найменше будівельних робіт було проведено в Подільському (0,572 млрд грн або 2,9%) і Деснянському районах (0,488 млрд грн або 2,5%). На сьогодні інвестиції в нерухомість залишаються однією з головних альтернатив депозитам. Вкладаючи заощадження в квадратні метри, українці сподіваються не тільки їх захистити від знецінення, а й заробити.  — купівля квартири на ранніх етапах будівництва, щоб заробити на її перепродажу в подальшому. Ця популярна в 2006-2008 роках схема і зараз обіцяє прибуток. Якщо інвестувати на початковому етапі, то до кінця будівництва (приблизно через 2 роки), ціна квадратного метра зростає в середньому на 30%. Якщо ж інвестор відразу сплатить 100% вартості квартири, йому забудовник може дати ще 5-15% знижки. Головне — правильно обрати об'єкт для інвестицій.  — покупка квартири для подальшої здачі в оренду. Він підходить для житла, розташованого в віддалених, але перспективних районах. Його також вигідно вибирати тим, хто не готовий ризикувати, вкладаючи гроші на початкових етапах будівництва. Термін 100% окупності складе близько 8 років  — купівля з метою здачі в оренду квартири в будинку старого житлового фонду. Тут точно можна не розраховувати на вигідний перепродаж через 5-7 років.