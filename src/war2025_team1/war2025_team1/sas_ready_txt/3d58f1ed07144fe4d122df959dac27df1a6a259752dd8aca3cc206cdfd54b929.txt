Пандемія підвищила попит на українське житло: спостереження експертів

 Причому інвесторів навіть не лякає підвищення ціни квадратного метра. Все більше покупців готові купити 2-х та 3-х кімнатну квартиру та навіть вкластися у віп-житло.  Варто знати  Яка пора року найвдаліша для покупки квартири: поради, які допоможуть зекономити "У 2020 році ринок утримався, а 2021 – навіть пішов подорожчання в межах 15 – 25%, але це очікувано. Якщо брати реальну інфляцію в країні, то й нерухомість подорожчала в межах інфляції. Все дорожчає. І ми ще не вийшли на рівень 2014 року за цінами, коли вони, через стрибок долара, різко піднялися", – аналізує віцепрезидент Асоціація професійних управляючих нерухомістю Анатолій Топал. Експерт зазначає, що вижити ринку нерухомості допоміг коронавірус. Через закриті кордони українці  не вивезли з країни близько 10 мільярдів доларів , які зазвичай витрачали на подорожі. А тримати гроші "під матрацом" – ризиковано. Він зазначає, що в українців  немає альтернатив , тому забудовники опинилися в плюсі.  Мало хто інвестує гроші в криптовалюту, а фондового ринку у нас немає. Тому переважна більшість громадян понесла гроші забудовникам. Зріс. попит, підтягнулися і ціни, – зазначає Топал. Вкладення в нерухомість у нашій країні – один із надійних способів зберегти накопичення,  – підкреслює засновник Клубу інвесторів Костянтин Браво.  Більшість українців купують квартиру, щоб згодом здавати її в оренду. Це базова інвестиція, яка приносить дохід. До теми  Яку квартиру купити для вигідної здачі в оренду: поради девелопера Важливо й те, що Україна залишається серед європейських лідерів щодо віддачі грошей на вкладений капітал. Експерт зазначає, що тутешня житлова нерухомість у багатьох містах  показує прибутковість 9,5 – 10%  річних, у Європі – всього 3%. В той самий час менш популярними стали інвестиції з метою перепродажу нерухомості та заробітку на "квадратах" після введенням будинку в експлуатацію. 2021 показав, що українці "відійшли від совкового голоду на житло", а покупець став перебірливішим і вимогливішим. Головними факторами прийняття рішення про купівлю досі залишається місце розташування та ціна, але покупці починають цікавитися сервісом, доброустроєм прибудинкової території; інфраструктурою; соціальним становищем тих, хто живе поруч тощо.  Якщо виникне можливість поміняти квартиру в центрі на заміський будинок, який задовольняє покупця за всіма параметрами,  вони його купуватимуть.  Пандемія показала, що не обов'язково жити у місті, можна жити за його межами та працювати віддалено.