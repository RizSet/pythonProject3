Як змінилися ціни на первинному та вторинному ринках нерухомості: дані за липень

 Станом на кінець липня в Україні працюють 74% відділів продажу новобудов. Загалом, за два місяці літа, в експлуатацію введено 14 будинків. Про це розповіли у своєму звіті експерти українського маркетплейса DIM.RIA,  повідомляє 24 Канал.  Зверніть увагу  Інвестиційна цінність: чому наявність паркінгу збільшує привабливість житлових комплексів Щодо пропозиції на вторинному ринку продажу нерухомості, можна помітити значне збільшення. Наприклад, кількість доданих оголошень у Київській області зросла до 63%, а у Волинській області – на 153% у порівнянні з червнем 2023 року.  Ціни на новобудови у липні Найвища середня вартість за метр квадратний зафіксована в столиці. Вона становить 57 059 гривень. Це дані з урахуванням усіх типів квартир за кількістю кімнат. Тим часом найнижча ціна за метр квадратних наразі у Хмельницькій області – 23 625 гривень. Як змінилися ціни в липні, якщо порівнювати з червнем / Фото DIM.RIA Якщо порівнювати дані з липнем минулого року, то середня вартість метра квадратного помітно піднялася в Івано-Франківській області – аж на 36%.    Як змінилися ціни за рік / Фото DIM.RIA Найбільша середня вартість однокімнатної квартири складає 86 360 доларів США у Києві. Друге місце посідає Львівська область з ціною 61 264 доларів США, а третє – Закарпатська область із вартістю 49 665 доларів США. Вартість однокімнатної квартири за рік суттєво змінилася / Фото DIM.RIA Ціна на однокімнатну квартиру в порівнянні з червнем 2023 року впала в Рівненській області – на 8%. У Сумській області тим часом помітно зросла – аж на 13%.   Порівняння цін у червні та липні 2023 року / Фото DIM.RIA