На скільки зріс попит на оренду житла в Україні за останні два роки: дані в цифрах

 Український маркетплейс нерухомості DIM.RIA та платформа пошуку психотерапевта Rozmova провели дослідження, щоб визначити динаміку пропозиції на ринку оренди в Україні. Експерти аналізували зростання попиту на однокімнатне житло за останні два роки, повідомляє  Нерухомість 24 . Зверніть увагу  З урахуванням нових вимог: у Львові збудують школу з укриттям, басейном та просторими класами Попит на оренду житла найбільше зріс у 2022 році у всіх областях, окрім прифронтових. Це було зумовлено початком повномасштабного вторгнення та великою кількістю ВПО. Кількість пропозицій найбільше зросла у 2022 році / Фото DIM.RIA Дослідження показало, що у п'яти найбільших областях та містах України динаміка пропозиції збільшувалася. За останній рік ситуація не змінилася – попит на оренду продовжує зростати. Відтак у Київській області кількість пропозицій оренди збільшилася на 38%, а в столиці – на 36%. В Одесі та Дніпрі цей показник збільшився на 12%. У Львівській та Одеській області – на 16%. Що змінилося за останній рік / Фото DIM.RIA Дані про оренду в найбільших містах / Фото DIM.RIA Дослідники провели опитування, у якому взяли участь близько 150 осіб (36% опитаних – зі столиці). За результатами опитування, 55% хотіли б купити власне житло із необхідністю робити ремонт, а 45% респондентів вказали, що хочуть жити в орендованій квартирі. Опитані, які проголосували за оренду, аргументували свій вибір так, що вони зможуть менше заощаджувати, але жити у кращих умовах. Експерти кажуть, що причин насправді багато, зокрема невизначеність через війну, бажання уникнути значних зобов'язань, таких як виплата довгострокових кредитів і планування житла.