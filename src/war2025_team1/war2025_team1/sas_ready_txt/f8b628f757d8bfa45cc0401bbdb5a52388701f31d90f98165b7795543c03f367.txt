ДФС перевірить забудовників з мільярдними доходами


 У жовтні 2018 року ДФС додатково перевірить 78 суб’єктів господарювання – юридичних осіб, що займаються будівництвом. Обсяг їх доходів становить 14,6 млрд грн. Про це  в.о. голови ДФС Олександр Власов. Як зазначається, йдеться про те, що такі перевірки суб’єктів господарювання – забудовників та пов’язаних з ними осіб проводяться на виконання доручення Уряду . Власов зазначив, що загалом до плану-графіка проведення перевірок на 2018 рік включено 365 суб’єктів з обсягами доходів за 2017 рік 50,9 млрд грн. З них 147 суб’єктів господарювання перевірятимуться у IV кварталі 2018 року, у тому числі й зазначені 78 забудовників. «Також ДФС ідентифіковано 25 компаній з управління активами, які задіяні у діяльності суб’єктів будівельного ринку. Наразі триває процедура їх відбору та включення до плану-графіку документальних перевірок», — додав Власов.