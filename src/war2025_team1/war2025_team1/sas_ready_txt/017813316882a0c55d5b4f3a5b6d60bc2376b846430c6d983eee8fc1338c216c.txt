Комунікації як частина відбудови: КН РІЕЛ про досвід фіксації пошкоджень у столичному ЖК

 Раніше  Корпорація Нерухомості РІЕЛ  розповіла, що саме відбувалося  в перші години після ракетного обстрілу  та поділилася  переліком проведених експертиз , які пришвидшують відбудову. У третій, завершальній публікації, девелопер розповідає, як відбувалася комунікація. Читайте також  Вперше на EXPO Real: хто представляв Україну на найбільшій виставці нерухомості у Європі Одразу після першого прильоту КН РІЕЛ створила  оперативний штаб для реагування на всі запити . Завдяки цьому кроку вдалося нагально вирішувати усі поточні завдання, зокрема комунікувати з експертами, проєктантами, владою, а також розв'язувати організаційні моменти. Цими питаннями займалися 6 – 7 представників компанії. Ще четверо комунікували безпосередньо з мешканцями,  – розповідає девелопер.   ЖК "Львівський Квартал" від КН РІЕЛ пережив два обстріли / Фото РІЕЛ Окремо було виділено групу фахівців від юридичної служби  Корпорації Нерухомості РІЕЛ . Вони з першого дня трагедії повністю "включилися" в роботу та розробили алгоритм дій для забудовника, управителя ЖК та для мешканців будинку. Цей крок допоміг розібратися  як правильно і які саме оформити документи , в кого їх підписати, щоб потім претендувати на відшкодування від сторони-агресора. Цікаво  Як купити житло дистанційно: відомий український девелопер розповів про зручний спосіб За словами девелопера, вони  опрацювали судову практику позовів , які були раніше подані до відповідача – держави Росія. Паралельно команда підготувала і роздала мешканцям примірники актів, які необхідно було заповнити. Потім ми організували загальні збори з мешканцями кожного будинку. Роз’яснили всі нюанси, розповіли про наш план дій, алгоритм завдань,  – додають у КН РІЕЛ. Девелопер зазначає, що фахівці розповідали, як правильно оформити документи для суду, щоб потім мати  можливість отримати відшкодування коштів , які будуть передбачені бюджетом.   КН РІЕЛ про досвід фіксації пошкоджень у столичному ЖК / Фото РІЕЛ У співпраці з поліцією для правильного оформлення актів ми забезпечили присутність у 7-му будинку слідчого, який у порядку живої черги обходив квартири з мешканцями, вони заповнювали та підписували ці акти,  – згадує девелопер.  В результаті люди мають на руках матеріали для подальшого руху кримінальних проваджень із метою відшкодування завданих збитків.