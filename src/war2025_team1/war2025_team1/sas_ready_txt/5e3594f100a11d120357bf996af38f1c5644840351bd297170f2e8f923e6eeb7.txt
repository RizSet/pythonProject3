Модульні будинки замість зруйнованого житла: що відомо про ініціативу Фонду Притули

 У Фонді наголошують, що для реалізації задуманого планують заручитися спонсорською підтримкою міжнародних компаній з США та Європи. Читайте також  Як отримати безкоштовне житло в Україні: список держпрограм та умови участі Благодійний проєкт NEST прагне забезпечення модульним будинком тих, чий дім зруйновано війною, але лишилася земельна ділянка.  Якщо у сім’ї біля зруйнованого будинку є шмат землі, ми привеземо і поставимо їм будинок. Це не тимчасове поселення, люди не стають переселенцями. Родина у себе вдома,  – розповів Сергій Притула. Модульне житло збирається з сендвіч-панелей, без фундаменту. Проживати у ньому можна при зовнішніх температурах  від -15 до +30.  Кожен модуль розрахований щонайменше на  5 років експлуатації.  На зведення одного будинку  йде не більше 5 днів.  У мінімальну комплектацію входять 3 зони: Будинки також передбачають підключення до води, каналізації, опалення, електрики та інтернету. Із цим допомагають волонтери Фонду. Сергій Притула розповів про проєкт NEST: дивіться відео  Один модуль коштує  5 тисяч доларів.  До зими Фонд Притули планує забезпечити тимчасовим житлом 585 родин громади. Списки громадян, які повністю втратили власний будинок і потребують нового житла, фонду передає місцева влада. Проєкт реалізовуватимуть у деокупованих регіонах. Певна пріоритетність в отриманні житла також може надаватися багатодітним сімʼям і людям, які втратили родичів під час окупації або на війні. Перший будинок встановили для родини Кириленків у Макарові Київської області. Він складається з п’ятьох модулів, зокрема з трьох спалень, кухні і ванної. Родина заїхала туди 31 липня. Кошти на нього зібрали американські школярі з Айдахо.