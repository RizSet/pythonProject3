Для Укрпошти шукають стратегічного інвестора — Гончарук


 Уряд шукає стратегічного інвестора для державного підприємства «Укрпошта». Про це заявив прем'єр-міністр Олексій Гончарук в   1+1. Гончарук заявив, що в аспекті великої приватизації планується приватизувати все, що не має стратегічного значення. У цьому питанні не йдеться про «Укрпошту», оскільки це підприємство приносить прибуток. «Для пошти ми шукаємо стратегічного інвестора», — заявив Гончарук.   Він зазначив, що іноземні інвестори можуть заходити в компанію на рівні 5-10% і «змінювати культуру всередині». Раніше повідомлялося, що в межах приватизації частину акцій Укрпошти можуть виставити на продаж для залучення коштів міжнародних інвесторів.