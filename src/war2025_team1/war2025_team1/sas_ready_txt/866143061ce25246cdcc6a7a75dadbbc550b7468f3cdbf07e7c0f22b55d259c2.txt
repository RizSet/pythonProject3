На Львівщині реконструюють колишній гуртожиток: сюди поселять переселенців

 Про це повідомляє Дрогобицька міська рада. Планують, що тут розмістять понад 30 квартир.  До теми   Новобудови Києва на лівому березі: на які об'єкти звернути увагу У гуртожитку, який не використовували понад 20 років, облаштують 32 квартири. Чотири із них будуть однокімнатними, ще 28 – двокімнатними. До помешкань проведуть нові інженерні комунікації та забезпечать усіма необхідними умовами для життя. Передбачається, що оселі у гуртожитку будуть здавати під ключ. Двокімнатні квартири матимуть роздільні санвузли: окремо умивальник з туалетом і окремо душова кабіна. У житлових кімнатах у чистовому варіанті мають пошпаклювати та пофарбувати стіни, у санвузлах – покласти плитку, на підлогу постелити ламінат,  – розповідає генеральний підрядник Іван Демко. Житло для внутрішньо переміщених осіб: дивіться відео  Також проєкт передбачатиме повну реконструкцію фасаду будинку та капремонт його крівлі. На це Дрогобицька міська рада вже виділила один мільйон гривень. Завершити облаштування споруди планують до кінця серпня. Після цього в гуртожиток селитимуть внутрішньо переміщених осіб.