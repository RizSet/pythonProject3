Безкоштовне житло на 2 роки: що відомо про модульне містечко на Буковині

 Як розповів голова Вижницької громади Олексій Чепіль, два будиночки вже збудували, зараз монтують третій. Фінансують проєкт японські підприємці та благодійники. Цікаво   Як отримати безкоштовне житло в Україні: список держпрограм та умови участі Кожен будиночок має площу близько 20 квадратних метрів. Тимчасові помешкання обладнані усім необхідним для життя, зокрема меблями та комунікаціями. Тут є кухня, спальня, душ та вбиральня.   Кожен будиночок має площу близько 20 квадратних метрів / Фото Чернівецька обласна рада Будиночки екологічні та енергоефективні, опалюються керамічними панелями, що працюють від електрики. Чепіль розповів, що при наявності попиту, японські благодійники готові проінвестувати у зведення кількох сотень аналогічних помешкань. За його словами, ініціативою цікавляться й інші доброчинці.   Два будиночки вже збудували, зараз монтують третій / Фото Чернівецька обласна рада Автором проєкту є благодійний фонд Relocation:UA. За будівництво відповідає підприємство-підрядник Simple Dim, що релокувалося у Вижницю із Києва. Його директор Олег Прозоровський запевняє – радий долучитися до такої корисної соціальної ініціативи. Нині 70% працівників нашої фірми – буковинці, залучаємо місцевих підрядників. Ми юридично оформили своє перебування тут та сплачуватимемо податки до Вижницької громади. Усе тому, що дуже вдячні Буковині, відчуваємо тут підтримку на всіх рівнях,  – сказав Олег Прозоровський. Олексій Чепіль пояснив, що впродовж двох років  вимушені переселенці зможуть жити у будиночках безкоштовно  й лише   оплачувати комунальні послуги. Опісля ж мають визначитися – чи переїжджати до іншого житла, чи викупити для себе цю оселю.