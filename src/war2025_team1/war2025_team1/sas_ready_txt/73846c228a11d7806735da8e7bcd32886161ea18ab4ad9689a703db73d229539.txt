В Україні росте попит на коворкінги: в чому причина популярності 

 Аналітики  прогнозують подальший розвиток ринку коворкінгів в Україні:  зростання загальної пропозиції, попиту з боку орендарів і частки гнучких робочих просторів щодо стандартних офісів. Цікаво  Відомий девелопер назвав головні тенденції на ринку житла у 2022 році Гібридна робота спонукає до зростання гнучких офісів у майбутньому. За даними компанії CBRE, частка гнучких офісів у загальній пропозиції офісних площ у Києві складає вже 5%. Аналітики наголошують, що після карантинних періодів співробітники хочуть обирати, де їм працювати. Настрої щодо збільшення використання гнучких офісів корпоративними компаніями зростають. Малі компанії хочуть мати фізичний офіс, проте рідше звертаються до традиційної нерухомості. Безліч досліджень показують, що люди хочуть повернутися до офісів, де прагнуть співпраці й потребують саме фізичного простору для зустрічей команд. Після закінчення обмежень стало зрозуміло, що робота з дому – переоцінена. Попри пандемію та обмеження, в Україні зароджуються стартапи й розвиваються бізнеси. Компанії, які масштабуються потребують гнучких офісних рішень, а не сталих квадратних метрів. Оператори відповідають на це високим рівнем комфорту для резидентів: кухні, бари, спільні зони, лаунж, ресепшн, зони для занять спортом, медитації, душові тощо. Важливими аспектами є створення спільноти, івент-менеджмент і заходи для внутрішнього клієнта. Зростає запит із боку резидентів на локальні коворкінги та локації біля дому, у кількахвилинній доступності. Тож операторам, попри перспективність центральних локацій, доведеться винаходити формати для локальних локацій і локацій у районах. І щороку їхня площа зростає.    Для чого використовують коворкінги в Україні / Інфографіка CBRE Натомість експерти запевняють, що IT-фахівці більше не є основними орендарями гнучких офісів. За даними Focus.office, IT займає не більш як 28% площ, що орендуються. Інші гнучкі метри закріплено за сферою юриспруденції (13%), маркетингом (12%), торговим сегментом (9%).  IT-фахівці більше не є основними орендарями гнучких офісів / Інфографіка CBRE За даними компанії CBRE Ukraine, у 2022 році 1,9 мільярда людей у світі працюватимуть у гібридному форматі, що призведе до активного розвитку flex-офісів. Прогнозується, що до 2030 року 30% усіх офісних просторів будуть гнучкими. Переважна більшість робочих місць передбачатимуть гібридну роботу за підтримки технологій, що стабільно зростають.