Найпрозоріші ринки нерухомості світу: яка країна очолила рейтинг

 Як зазначили автори дослідження, Україна, яка у 2020 році зайняла 69 місце, не увійшла до нового рейтингу через напад Росії.  Читайте також  Як оформити купівлю нерухомості в період воєнного стану: поради експерта Global Real Estate Transparency Index або індекс прозорості світового ринку нерухомості – це авторитетне дослідження, яке виходить раз у 2 роки. Автори зазначають, що він є унікальним посібником для транскордонних інвестицій у нерухомість.  Цьогоріч аналітики розглянули країни та міста світу за 210 критеріями, серед яких індикатори ринку нерухомості, екологічність, регуляторні та юридичні аспекти, процедури заключення операцій і стійкість сектора. Індекс 2022 року припадає на період підвищення невизначеності та швидкі зміни у промисловості, економіці та суспільстві. Геополітичний конфлікт, надзвичайна кліматична ситуація, економічний тиск та широкомасштабні зміни у нашому житті означають, що за останні 20 років суттєво змінилася прозорість на ринку нерухомості,  – зазначив генеральний директор JLL Річард Блоксам. За його словами, цьогорічне опитування показує, прірва між найпрозорішими країнами та рештою світу все стрімкіше збільшується. Тоді як розвинуті країни підвищують стандарти будівництва, впроваджують нові технології, зокрема енергоефективні, ведуть звіти, які унеможливлюють відмивання коштів, інші – топчуться на місці, а часом і регресують.    Індекс прозорості у 94 країнах світу / Інфографіка JLL У дослідженні додають: під час відбудови Україна може продемонструвати значний прогрес. Це пов'язано із тим, що Велика Британія, Німеччина та ряд інших держав, які запропонували свою допомогу у відновленні міст, вимагатимуть інформацію про кінцевих бенефіціарних власників у відкритому доступі. 