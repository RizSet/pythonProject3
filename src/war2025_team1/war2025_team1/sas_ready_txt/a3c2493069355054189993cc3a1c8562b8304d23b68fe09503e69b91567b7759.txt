Чи варто зараз купувати нерухомість в Україні: пояснення експерта

 Про це розповів президент Асоціації рієлторів України Юрій Піта. Він вважає, що сьогодні є сенс ризикувати та вкладатися у нерухомість.  Читайте також  Нові пріоритети: яке житло будуватимуть в Україні після війни На думку Піти, купувати житло зараз доцільно, оскільки це хороший спосіб "осісти" та почати обживатися на новому місці. Покупці зараз – це насамперед люди, які втратили житло, але мають можливість його купити. Їм треба десь мешкати. Якщо є можливість, то треба купувати, тому що оренда також коштує грошей, а своє житло – це своє житло. Це надійніше, спокійніше можна почуватися. Тому можна і потрібно шукати об'єкти нерухомості, вивчати ринок, торгуватися десь,  – наголосив він. Натомість він не радить зволікати. Враховуючи нестабільну ситуацію в країні, можна не дочекатися більшого здешевлення квадратних метрів. За умови покращення ситуації в країні буде покращуватися ситуація і на ринку нерухомості та ціни відновляться. Можна, як-то кажуть, не встигнути та помилитися,  – додав він.  Піта розповідає, що ціни суттєво не знизилися. Тобто купити те, що умовно коштувало 40 – 50 тисяч доларів, за 15 – 20 тисяч не вдасться. Крім того, на ринку немає масової пропозиції. Насамперед це пов'язано із забороною продавати нерухомість за довіреністю.  "Багато хто виїхав за кордон і не може продати, навіть якщо дуже хочеться", – розповів він.  До теми  У яких регіонах України найактивніше скуповують житло Також на час воєнного стану не працює демографічний реєстр, де реєструється місце проживання. Покупець, купуючи квартиру з прописаними людьми, напевно, не ризикуватиме зараз, а чекатиме хоча б щоб була можливість їх виписати з квартири. Президент Асоціації рієлторів України прогнозує повернення цін, проте наголошує: відлік треба робити від того моменту, коли закінчаться військові дії. Наразі такого розуміння у нас немає. Тому цього року точно нічого не станеться. Упродовж цього року ціни не повернуться на довоєнний період у більшості регіонів країни,  – зазначає Піта.  В цьому плані більш показовою буде осінь. Тоді він прогнозує пожвавлення на ринку житла. 