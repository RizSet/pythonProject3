Кредити на придбання землі надаватимуться спочатку за програмою «Доступні кредити 5-7-9%» — Мінагрополітики


 Фінансова підтримка при впровадженні ринку землі на час перехідного періоду надаватиметься за державною програмою «Доступні кредити 5−7-9%». Про це   міністр аграрної політики та продовольства України Роман Лещенко на Всеукраїнському форумі «Україна 30. Земля».     Міністр наголосив, що передача землі громадам перестає бути гаслом, а є фактичним та юридичним моментом, оскільки з моменту підписання закону «Про внесення змін до Земельного кодексу України та інших законодавчих актів щодо вдосконалення системи управління та дерегуляції у сфері земельних відносин» відбувається повноцінне відновлення права органів місцевого самоврядування на розпорядження землями. Лещенко зазначив, що у відповідності до стратегії земельних правовідносин кожен громадянин України зможе в режимі реального часу отримати доступ до всієї інформації про належну йому землю або ту, яку він хоче придбати. Але, підкреслив міністр, щоб мати повну відкриту систему даних про те, хто власник землі, хто скільки платить податків на цій землі, в який спосіб вони набуті, потрібно оцифрування землі.  Під час виступу на форумі «Україна 30. Земля» президент Володимир Зеленський підписав закон «Про внесення змін до Земельного кодексу України та інших законодавчих актів щодо вдосконалення системи управління та дерегуляції у сфері земельних відносин». Відповідний законопроєкт (№ 2194) Верховна Рада ухвалила 28 квітня. У лютому 2021 року президент України Володимир Зеленський дав старт серії із 30 масштабних щотижневих форумів у форматі діалогу із суспільством про життєво важливі для країни питання.