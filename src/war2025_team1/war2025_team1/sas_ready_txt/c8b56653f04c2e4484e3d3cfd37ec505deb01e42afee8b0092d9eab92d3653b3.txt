Будівництво в Україні подорожчало


 Ціни на будівельно-монтажні роботи в Україні з січня по липень 2019 року зросли на 8,8% у порівнянні з показником січня-липня 2018 року. Про це з посиланням на дані Державної служби статистики повідомляє  . Згідно з даними, з початку року ціни зросли у всіх сегментах будівництва. Так, у житловому будівництві зростання становило 10,6%, у нежитловому — 7,6%, в інженерному — 8,3%. Для порівняння, у липні-2019 до липня-2018 вартість будівельних робіт у житловому будівництві збільшилася на 7,7%, нежитловому — на 4,4%, інженерному — на 4%. Водночас Держстат зазначає, що в липні вартість будівельних робіт у будівництві житлових будинків у порівнянні з червнем не змінилася, нежитлових — скоротилася на 0,8%, інженерних споруд — зросла на 1,8%. За даними Держстату, ціни на будівельні роботи в Україні в 2018 році зросли на 23% в порівнянні з попереднім роком, тоді як у 2017 році вони зросли на 13,4%. Зазначається, що показники наведені без урахування тимчасово окупованої території Криму і Севастополя, а також частини окупованих територій Донецької і Луганської областей.