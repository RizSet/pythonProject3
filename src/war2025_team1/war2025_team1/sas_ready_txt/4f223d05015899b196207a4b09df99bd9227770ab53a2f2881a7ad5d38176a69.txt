Мрії про житло доведеться відкласти: як податкова ідея уряду вдарить по українцях

 Нововведення також призведуть до зростання цін на первинному та вторинному ринку нерухомості. Про те, чого очікувати покупцям та забудовникам, пояснив президент  Корпорації Нерухомості РІЕЛ  Ростислав Мельник. Зверніть увагу  Як вигідно купити квартиру в Україні: названо простий спосіб За словами  Ростислава Мельника , законопроєктом запроваджується близько 40 податкових новацій. Експерти вважають більшість з них надто агресивними для української економіки. Зокрема, планується "збалансовувати бюджетні надходження" підвищенням податків.  Крім того, пояснив Ростислав Мельник,  зростуть ціни й на вторинному ринку нерухомості.  Він зазначив, що урядовці планували збільшити податкові надходження від продажу третьої та кожної наступної квартири протягом звітного податкового періоду. Однак запровадження ідеї у такому вигляді, як це пропонується зараз, може призвести до негативних наслідків. На мою думку, з дня ухвалення законопроєкту в цілому з'явиться одразу кілька причин для зростання ціни на нерухомість загалом – і на первинному, і на вторинному ринку. Перша – те, як відреагують учасники ринку – фізичні особи, які змушені платити податки не лише кілька разів, а відтепер і в кілька разів більші. Адже спочатку оподатковується їхній дохід фізичної особи – це 18% плюс військовий збір 1,5%. Далі вони, приміром, вкладають ці кошти в нерухомість з метою подальшого перепродажу, і, коли наступає цей момент, їхній дохід знову оподатковується,  – пояснив президент Корпорації Нерухомості РІЕЛ Ростислав Мельник. Ростислав Мельник, президент Корпорації Нерухомості РІЕЛ / Фото riel Цікаво  Квартира у кредит від банку чи на виплат від забудовника: що краще та вигідніше Ці фінансові втрати буде перекладено на кінцевого покупця, якому доведеться працювати ще на кілька років довше, аби дозволити собі придбання власного помешкання. Одразу відреагують і гравці ринку – юридичні особи: згідно із запропонованими нормами Податкового кодексу вони, здійснюючи покупку об'єкта нерухомості в забудовника, змушені будуть сплачувати 20% ПДВ,  – пояснив Ростислав Мельник. Українські забудовники також  зазнають фінансових втрат  через суттєве зменшення кількості угод з нерухомістю. Це пов'язано з тим, що 30 – 60% договорів стосувалися купівлі квартир для їх перепродажу.  ЖК "Компаньйон" від Корпорації Нерухомості РІЕЛ / Фото riel Іще одна фінансова втрата для забудовників – скасування пільгового оподаткування операцій, раніше не обкладених ПДВ. І це фінансове навантаження теж буде включено в собівартість кожного їхнього об’єкта нерухомості,  – наголосив  президент Корпорації Нерухомості РІЕЛ . Він зазначив, що на ринку нерухомості може статися колапс, який відчує вся держава. Новий документ передбачає "безпрецедентне зростання податків і максимальне збільшення податкового навантаження за останні роки". Заручниками цієї помилки можуть стати українці, адже задля власного житла їм доведеться працювати на кілька років довше. Усім відома модель функціонування будь-якої економічної системи — що вищий податковий відсоток ВВП, то нижчі темпи економічного зростання – чомусь виявилась невідомою Урядові,  – резюмував Ростислав Мельник. Детальніше про нюанси нового законопроєкту  читайте у матеріалі .