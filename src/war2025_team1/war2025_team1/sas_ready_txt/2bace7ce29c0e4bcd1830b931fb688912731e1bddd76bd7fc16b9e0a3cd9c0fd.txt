В яких районах Києва знизилися ціни на новобудови: інфографіка

 Розповідаємо, в яких районах спостерігалося найсуттєвіше коливання, а також де не було зафіксовано відчутних змін. Детальніше – далі.  Актуально  Що потрібно знати про податок на нерухомість в Україні: відомий девелопер назвав головні нюанси За оновленою статистикою,  вперше за рік  середня вартість квадратного метра в новобудовах Києва  залишилася без змін.  Станом на 1 листопада, "квадрат" можна придбати за 33 000 гривні. Запуск нових проєктів, які були на паузі у забудовників через реформу ДАБІ, став стримуючим фактором для коливань середньої ціни. Також експерти зазначають, що у жовтні спостерігався незначний спад попиту з боку покупців. Як розподілилися ціни за районами Києва / Фото Finance   Ціни за районами змінювалися нерівномірно. Подекуди спостерігалися коливання в межах 3500 гривень за квадратний метр. Після зльоту в вересні,  Подільський район  відкотився назад на 3500 гривень – до позначки 37 700 гривень за квадратний метр.  2100 гривень на квадратному метрі втратив  Голосіївський район  – 31 200 гривень за квадратний метр. На 1000 гривень подешевшав  Солом’янський район  – до 27 800 гривень за "квадрат". Найдешевший –  Деснянський район  – став ще доступнішим на 600 гривень, наразі квадратний метр у новобудові коштує в середньому 22 600 гривень. Просів у ціні й Дарницький район – до 26 100 гривень за квадрат. Детальніше  Вартість новобудов Києва знизилася на 1,3%: як розподілилися ціни Найдорожчий  Печерський район  втримує й набирає висоту, за жовтень квадратний метр підріс на 3 500 гривень – тепер середня вартість квадратного метра тут становить 66 100 гривень. Відірвався від решти Лівобережжя  Дніпровський район , тут ціна зросла на 2 800 гривень до 28 200 гривень за метр квадратний.  Шевченківський район подорожчав на 1 300 гривень – до 42 500 гривень за квадратний метр. Аналогічна площа у  Святошинському районі  подорожчала 900 гривень – зараз її вартість – 27 900 гривень за квадратний метр. На 500 гривень подорожчав квадратний метр в  Оболонському районі , середня ціна тут – 29 200 гривень за квадратний метр. 