Зміна караулу: навіщо Володимир Зеленський виселяє колишніх чиновників з держдач

 
 
 
У Володимира Зеленського – складні стосунки з Конча-Заспою. На старті свого президентства він не хотів проживати на державних дачах і засуджував політиків, які користуються подібними пільгами. «Нехай у цих резиденціях живуть дітки якісь... Якісь люди, яким це дійсно потрібно. Ці резиденції – я не бачу в них взагалі жодного сенсу. Коли ми їздимо по Європі, ми бачимо старі резиденції королів, це сьогодні що? Це все – для екскурсій», – говорив він раніше. 
Однак близько року тому Зеленський все ж переїхав до Конча-Заспи. Михайло Подоляк, радник глави ОП Андрія Єрмака, пояснив: попереднє житло глави держави не відповідало вимогам охорони першої особи. 
«Це колишні судді, прокурори, правоохоронці, митники, податківці. Люди з прізвищем, наприклад [Святослав] Піскун, [народний депутат України V і VI скликань від «Партії регіонів» Володимир] Ландик, [нардеп VII та VIII скликань Ігор] Васюник, міністри при Януковичі, наприклад, [ексміністр освіти Дмитро] Табачник і [ексміністр охорони здоров'я Раїса] Богатирьова; віцепрем'єр часів Петра Порошенка [Геннадій] Зубко й директор департаменту корпорації «Богдан» Олександр Ільїн», – сказав Володимир Зеленський. І додав, що всі ці люди орендують дачі за «дуже символічну плату». 
На переконання Зеленського, поки вони обіймали свої державні посади, то мали право проживати в цих будинках. Однак вони й досі живуть там. Причому не завжди це самі ексчиновники. Найчастіше активами за інерцією користуються їхні діти, родичі та навіть друзі. «Вони всі повинні виїхати», – впевнений президент. 
За словами Зеленського, найближчим часом буде розроблено й презентовано концепцію розвитку Конча-Заспи та Пущі-Водиці: хто там проживатиме та на яких умовах. «Треба піднімати питання: чи можуть ті чи інші люди і в якомусь відсотку мати можливість орендувати держдачу на час своєї роботи – за нормальними ринковими цінами. Думаю, про це можна говорити. Але мої люди туди не заїдуть», – підсумував президент. 
Будинок відпочинку «Конча-Заспа» та комплекс відпочинку «Пуща-Водиця» входять до складу Державного управліннями справами. 
Повного переліку орендарів держдач немає. Останні списки були   за часів Революції гідності та  містили чиновників різних часів. 
2014 року президент Петро Порошенко скасував пільги держчиновникам, зокрема орендарям державної нерухомості в Конча-Заспі та Пущі-Водиці. «Під ніж» пішли особливі умови оплати комунальних послуг, обслуговування й охорони. Також позбулися пільг генерали у відставці. «Понад 40 млн грн щорічно витрачалося на те, щоб забезпечити комфортне життя сотні людей. Я вважаю, що в умовах військових дій – це аморально», – заявив тоді він. Відтоді дачі в елітних передмістях «орендують» не лише чиновники, а й бізнесмени. 
Щоправда, «орендна плата» у всіх різна. Ексгенпрокурор Святослав Піскун  , що проживає в Конча-Заспі на підставі указу президента від 2002 року. Дача перебуває в нього в оренді на 49 років, за що він щомісяця сплачує 5000 грн. 
Ексспікер парламенту Олександр Мороз живе в Конча-Заспі на підставі постанови Верховної Ради від 1992 року. Він звільнений від сплати комунальних послуг і жодних договорів оренди не укладав. Ремонт робить власним коштом. За його словами, в пансіонаті проживає колишній міністр енергетики Віталій Скляров, який сплачує за кімнату 15 000 грн на місяць, а комуналку – за  промисловими тарифами. А ось Володимир Ландик платить за оренду $2500 на місяць. 
Після заяви Володимира Зеленського про ревізію держдач колишній віцепрем'єр Геннадій Зубко   із фотографіями будинку та платіжками. «Житло завжди орендував, а з 2016 року офіційно орендую, проживаю, декларую та оплачую будинок в 265 кв. метрів (132,5 кв. метрів житлових, 132,5 кв. метрів підвальних) на базі відпочинку «Конча-Заспа»... Може для когось це «символічні суми» за оплату житла, для мене – ні. Ні 58 тис. грн в 2017 році , ні 69 тис. грн в 2020 році, ні 104 тис. грн в 2021 році за місяць», – написав він. 
У Пущі-Водиці живе й нинішній генеральний прокурор Ірина Венедіктова, яка переїхала в санаторій із міркувань безпеки. Вона платить за двоповерховий маєток, гостьовий будинок, персональне озеро та тенісний корт сумарно 63 000 грн на місяць. Водночас, як  ,  державному бюджету утримання цієї дачі коштує 163 000 грн. 
Жителі Конча-Заспи мали звільнити приміщення до 24 травня,   з посиланням на анонімне джерело.   не вдалося підтвердити цю інформацію. Однак примусове виселення орендарів Конча-Заспи вже почалося. Причому навіть раніше публічної заяви Володимира Зеленського. 
Так, торік у листопаді суддю КСУ Ігоря Сліденка повідомили, що він повинен звільнити кімнату №12 у пансіонаті №2 «Конча-Заспа», а 24 листопада його машину не пустили на територію будинку відпочинку. Сліденко був доповідачем у справі, у якої Конституційний Суд визнав неконституційними кілька положень антикорупційного законодавства. Це викликало   та позачергову нараду РНБО, ініційовану президентом. 
Після кількох судових розглядів, 16 квітня Київський апеляційний суд   та його сім'ю з Конча-Заспи до рішення Голосіївського райсуду. Останній має розглянути господарський позов Сліденка щодо перешкоджання користуванню майном. 
Нагадаємо: 30 жовтня 2020 року Ігор Сліденко заявив, що на нього тиснув Офіс Президента, через що йому довелося написати заяву про відставку. А в січні цього року повідомив, що тиск із боку ОП триває, і він планує виїхати з країни. 
А ось голову КС Олександра Тупицького   за борги за комунальні послуги. 
Публічно про свій від'їзд заявив лише Святослав Піскун. Чи вдасться в стислі строки виселити інших чиновників – питання спірне. Для цього доведеться скасувати попередні президентські укази й постанови ВР, які надавали ексчиновникам підстави жити на держдачах. 
Конча-Заспа – це найпрестижніше передмістя Києва з близькістю до лісу та річки. Ціна земельних ділянок залежно від місця розташування в цьому районі коливається від $10 000 до $50 000 за сотку. «Вартість будинків у цьому районі я б оцінив у $2000 за кадратний метр, це елітне житло. Але я сумніваюся, що ці об'єкти виставлятимуться на продаж. Тому рішення Зеленського ніяк не вплине на ринок нерухомості», – говорить керуючий партнер компанії SV Development Сергій Степенко. 
Володимир Фесенко, голова Центру прикладних політичних досліджень «Пента», припустив, що ініціатива виходить з апарату РНБО або від радників з Офісу Президента. «З 2019 року виборці очікують від президента Володимира Зеленського боротьби з елітами, які отримують блага від держави, свого рівня деолігархізації. І нинішнє рішення – це свого роду символ», – говорить він. І додає, що в рішенні виселити колишніх чиновників із державних дач, які вже давно перебудовано, немає жодної вигоди для держави: бюджет завдяки цьому не отримає додаткових коштів. Але це свого роду жест соціальної справедливості. «Зеленський показує, що не дає «жирувати» колишнім чиновникам за рахунок держструктур», – підсумовує Фесенко. 
Нагадаємо: Володимир Зеленський  , спрямований на деолігархізацію. У ньому буде прописано статус олігархів і санкції, які до них застосовуватимуться.