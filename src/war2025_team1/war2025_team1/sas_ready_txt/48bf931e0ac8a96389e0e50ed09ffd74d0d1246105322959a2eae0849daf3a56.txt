Глава НБУ пояснив, що стримує банки від роботи з іпотекою


 Непрозорі схеми фінансування серед забудовників є однією з ключових причин, чому банки не поспішають активніше працювати з іпотекою. Саме тому необхідно прагнути до детінізації ринку. Про це  РБК-Україна заявив голова НБУ Кирило Шевченко. «Ринок первинного житла недостатньо прозорий. Деякі забудовники використовують схеми, які можуть призводити до того, що мешканці в кінцевому результаті не отримують своє житло. Непрозорі схеми фінансування», — пояснив Шевченко. Крім того, за його словами, є ще низка моментів, які стримують банки. Один з них — мораторій на стягнення валютних кредитів. «Президент наклав вето, направивши закон зі своїми зауваженнями до Верховної ради. І банківська система йому за це, я думаю, дуже вдячна», — зазначив глава центробанку. Що ж стосується такої проблеми, як прописка неповнолітніх дітей з метою ухилення від стягнення житла, то, як уточнив Шевченко, Міністерством юстиції були внесені обмеження щодо низки інструкцій. І після цього така проблема залишилася лише для тих кредитів, які були видані банками до змін Мін'юсту. «Проблема, як прописка неповнолітніх дітей з метою ухилення від стягнення, була, вона гаряче обговорювалася, але на рівні підзаконного акта ця проблема вирішена», — пояснив глава НБУ. Раніше перший заступник голови НБУ Катерина Рожкова  , що 2020 рік повинен стати роком повноцінного відновлення іпотечного кредитування».