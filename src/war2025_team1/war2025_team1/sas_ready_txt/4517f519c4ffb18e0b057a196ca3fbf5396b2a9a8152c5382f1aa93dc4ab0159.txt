Де будуватимуть нові ЖК у Києві та чому є проблема з паркінгами: відверте інтерв'ю забудовника

 Як вирішити ці питання, що робити з промзонами та де будувати нові житлові комплекси – розповів президент  Корпорації Нерухомості РІЕЛ  Ростислав Мельник в інтерв'ю блогеру Сергію Нагорному. Важливо  Переїзд у нову квартиру: важливі нюанси від відомого забудовника На своєму власному прикладі. Кілька років тому я винаймав житло у Конча-Заспі, бо вважав, що це класно. Коли я 3 – 4 години на день витрачав на транспорт і затори, я купив квартиру у своєму будинку у Києві, де я і працюю. Звичайно, тут не вистачає, наприклад, магазинчиків, перукарні та паркінгів. Коли ми починали його будувати, тоді вимоги такі не стояли, як сьогодні. Я вважаю, що комплекси повинні бути відкриті. Закриті ЖК – це теж неправильно, люди повинні гуляти, їм не мають заважати автомобілі,  – зазначив Ростислав Мельник. Він також пояснив, чому забудовники будують мало паркінгів, адже тема актуальна для багатьох українців. Собівартість одного паркомісця, за словами президента  Корпорації Нерухомості РІЕЛ , складає до  20 тисяч доларів  (535 тисяч гривень). Сюди входить земля, усі роботи та облаштування. Для забудовників – це дуже дорога інвестиція, оскільки паркомісця зазвичай купують через 2 – 3 роки після здачі об'єкта. Наразі вдалося знайти варіанти, щоб знизити собівартість паркомісця до  9 тисяч доларів  (241 тисяча гривень). Найстрашніше для забудовника – помилитися у розрахунках. Якщо брати Польщу, наприклад, Варшаву та Краків, чи Мюнхен, там вартість квадратного метра складає 4 – 5 тисяч євро (126 – 157 тисяч гривень) при собівартості у тисячу євро. Тобто там якщо помилився на 10 – 15% – це не так чутливо, як у нас. У нас якщо помилитися на 15%, то буде мінус, об'єкт не заробить,  – додав президент Корпорації Нерухомості РІЕЛ. Він пояснив, що компанія змушує проєктантів робити все правильно, не перевитрачаючи ресурси, оскільки в Україні поки не готові купувати гарний об'єкт за високою ціною. Ростислав Мельник розповів про головні нюанси будівництва / Фото riel Читайте  Нові податки на житло в Україні: забудовник назвав суперечливі моменти Київ – мегаполіс, це місто можливостей. Тут зосереджена вся влада, всі найбільш потужні гравці на ринку. Тут значно більше можливостей і тут значно важливіше бути присутнім, ніж у Львові,  – сказав Мельник. На його думку, у Києві варто звільнити промзони від недіючих підприємств і використати місце під будівництво нових житлових комплексів. Корпорація Нерухомості РІЕЛ вже 18 років на ринку / Фото riel Я вважаю, що всю непрацюючу та стару промисловість необхідно забрати з Києва. Нехай вона буде на околицях. До неї потрібно провести комунікації, побудувати дороги. Це в десятки разів спростить життя будь-якого мешканця столиці,  – наголосив забудовник. Наразі столиця пішла шляхом США – у місті будуються високі будинки. Вони обходяться забудовникам дорожче за малоповерхові, але ці умови диктуються ринком, пояснив він.  Ми з моєю командою на ринку 18 років. Ми зробили так багато помилок, що вже є значно безпечнішими, ніж 95% забудовників. До нас можна нести гроші, у нас не було жодного об'єкта, який би ми не добудували,  – наголосив президент Корпорації Нерухомості РІЕЛ. Він наголосив, що  РІЕЛ  не планує зупинятися. Зокрема компанія купила великий завод у Львові, де планується будівництво житлового комплексу з коворкінгами, тренажерними залами, магазинами та іншими зручностями, завдяки яким мешканці зможуть навіть не виходити за межі ЖК. Корпорація Нерухомості РІЕЛ планує грандіозні проєкти у Києві та Львові / Фото riel  У Києві є ділянка – 30 гектарів землі, яку ми освоюватимемо за тим же принципом, що й у Львові, є кілька проєктів бізнес-класу, є і комфорт-класу, й економкласу. Є грандіозні плани, але мусимо завершити те, що почали,  – додав Ростислав Мельник. Повне інтерв'ю президента Корпорації Нерухомості РІЕЛ Ростислава Мельника: дивіться відео  