Криза набирає оберти: у Китаї ще один забудовник наближається до дефолту


 Китайська будівельна компанія Modern Land 26 жовтня повідомила про пропуск платежу за корпоративним боргом. Вона увійшла до числа забудовників, яким загрожує дефолт. Про це повідомляє Reuters, а передає  . Modern Land повідомила, що через несподівані проблеми з ліквідністю компанія не погасила основну суму боргу та відсотки за цінними паперами. Термін виплат за ними настав у понеділок. Новина про ймовірний дефолт ще одного забудовника посилила занепокоєння ринків щодо кризи гіганта нерухомості Evergrande. Фондовий ринок вже відреагував падінням акції цього сектору. Державний регулятор Китаю у вівторок, 26 жовтня, зустрічається з представниками компаній, які мають великі борги, щоб оцінити загальну картину. Нагадаємо, що Evergrande минулого тижня ледь   масштабного дефолту. Втім, компанія несе відповідальність за зобов'язаннями на суму понад $300 мільйонів, і у п'ятницю в неї настає термін великих виплат. На початку жовтня інша компанія Fantasia Holdings Group оголосила дефолт щодо доларових облігацій, хоча раніше Народний банк Китаю  , що Evergrande — це унікальний випадок, а більшість забудовників країни перебувають у стабільному стані.