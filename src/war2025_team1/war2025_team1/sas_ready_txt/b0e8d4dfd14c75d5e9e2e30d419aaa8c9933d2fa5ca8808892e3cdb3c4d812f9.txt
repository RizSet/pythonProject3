Яка ситуація на ринку нерухомості в Україні: експерт розповів про ціни

 У гривнях ціни зросли, бо змінився курс долара. Та в доларах ціна залишилася приблизно така ж, як у довоєнному періоді. Про це розповів президент Асоціації фахівців із нерухомості Юрій Піта. Зверніть увагу  Інфраструктура та планування: на що звернути увагу при купівлі помешкання в новобудові Середня вартість квадратного метра в будинку, який майже збудували, наприклад, у Києві  залишилася на рівні 1000 – 1200 доларів . Це близько 41 – 42 тисячі гривень за квадратний метр на первинному ринку. Експерт зазначає, що наразі вторинний ринок є пріоритетним для покупців. Адже в більшості міст України немає об'єктів, які починають будуватися. Переважно є об'єкти, які майже збудовані або введені в експлуатацію.  "За останні пів року ціни стабілізувалися, і суттєвих змін ми не спостерігаємо. Ті тенденції, які були, залишились – тобто обмаль пропозицій на ринку, а покупець достатньо активний. Це, з одного боку, стримує падіння цін, а з іншого – не дає покупцям повною мірою реалізувати свої плани і придбавати об'єкти. Тому баланс пропозиції і попиту є основним показником, який впливає на рівень цін у Києві та інших містах України", – каже експерт. У довоєнний період попит був вищим, бо люди розуміли, що можуть придбати житло без ризику. Якби тодішній попит відновився, то виник би дуже серйозний дефіцит нерухомості. Зараз же попит нижчий і пропозицій менше, тому вони балансують між собою. Цікаво  Чому вартість оренди в Києві зросте на початку осені: відповідь експерта Зниження попиту корелюється зниженням і пропозицій. Тому і ціни тримаються на достатньо пристойному рівні,   – додає президент Асоціації фахівців з нерухомості України. Тим часом вартість оренди зросте на 10 – 15%. Зараз на неї хороший попит, а восени він взагалі буде високим, як і завжди. На осінь багато людей вирішують проблеми із житлом, тож відбувається підвищення вартості. Юрій Піта прогнозує, що це спостерігатиметься не тільки в Києві, а й у багатьох великих містах.