Дефіцит бюджету заплановано зменшити вдвічі, а державний борг — до 50% — Шмигаль


 Уряд схвалив трирічну бюджетну декларацію, яка визначає основні макроекономічні показники та бюджетні пріоритети на 2022−2024 роки. Так, дефіцит бюджету заплановано зменшити в 2 рази, а держборг — наполовину. «Нарешті Україна доєднається до більш ніж 100 країн світу, які впроваджують середньострокове бюджетне планування», —   у фейсбуку прем'єр-міністр України Денис Шмигаль. У документі відображено цілі державної політики у всіх сферах і обсяг коштів платників податків, які будуть спрямовані на їх досягнення.  За січень-травень до загального фонду надійшов 421 млрд грн, або 104,5% від плану (+18,3 млрд грн додаткових коштів).  За перші п’ять місяців цього року український експорт збільшився на більш ніж 25%, або майже на $5 млрд. Практично на 50% зріс експорт у Китай, США, Туреччину, Велику Британію. «Сприятлива зовнішня кон’юнктура, а також розширення географії експорту через підтримку українського бізнесу дали такий чудовий результат», — підкреслює прем'єр.  За даними  , у квітні 2021 року Індекс виробництва базових галузей зріс на 18% р/р. З початку року (за січень — квітень) він збільшився на 1,5%. «До речі, — зауважив Шмигаль, — компанія Oxford Economics в останньому звіті відзначила, що саме зростання промисловості стає поворотним моментом, який призведе до підвищення ВВП України майже на 5% цього року. Прогноз зростання покращено з 4% до 4,9%». Український бізнес у травні 2021 поліпшив оцінки економічного стану своїх підприємств та перспектив діяльності. Індекс очікувань ділової активності (ІОДА) зріс до 50,5 пункта і вже вдруге від початку року перевищив рівноважне значення (50 пунктів). На думку очільника уряду, «це свідчить про те, що підприємці очікують більше продажів та збільшення прибутків, а також готові до нових інвестицій».  Кабмін виділив ще 1,4 млрд грн, аби повністю виплатити по 8 тис. грн всім, хто ще у травні подавався на державну допомогу. Наразі виплачено кошти для більш ніж 170 тис. людей. Ще стільки ж українців отримають кошти незабаром. Укренерго пройшло попередню сертифікацію як оператор системи передачі європейського зразка. Така сертифікація — принципово важлива передумова для інтеграції в ENTSO-E — європейську мережу операторів системи передачі електроенергії. Планується, що Україна стане частиною європейської енергосистеми вже у 2023 році. 31 травня на позачерговому засіданні уряду   Бюджетну декларацію на 2022−2024 роки. Серед пріоритетів бюджетної політики, визначених Бюджетною декларацією: Під час розробки Бюджетної декларації були враховані цілі та пріоритети, визначені програмою президента, програмою діяльності Кабміну, прогнозними та програмними документами економічного й соціального розвитку, зокрема Національною економічною стратегією до 2030 року.