Рієлтори розповіли, коли очікувати підвищення цін на столичне житло

 Про це розповіла  голова відділення АФНУ у Києві Олена Гайдамаха . Фахівчиня зазначила, що зараз, у зв'язку з обстрілами, змінюються пріоритети орендарів та орендодавців. Читайте також   Як відновлюють новобудови, що постраждали внаслідок ракетних обстрілів: досвід КН РІЕЛ Орендарі не вважають центр Києва безпечним місцем для життя. Відповідно знижується попит, а за ним – ціна.  Навіть за відносно низьку ціну складно знайти орендаря у квартиру в районі метро "Печерська", "Палац спорту",  – розповідає Гайдамаха. Згідно з розміщеними на популярних майданчиках оголошеннями, у Печерському районі неподалік метро однокімнатну квартиру із сучасним ремонтом та побутовою технікою в будинку 80 – 90-х років, пропонують орендувати за 13 – 18 тисяч гривень. Загалом, за словами Олени Гайдамахи називати середню вартість поки що складно. Навіть у бюджетному сегменті ціна формується відповідно до стану квартири, наявності побутової техніки, інфраструктури, наближеності до метро та бомбосховищ. Якщо дуже узагальнити, то: На початку літа у нас були ціни на 50% нижчі, ніж до повномасштабної війни. З кінця липня вартість оренди плавно збільшується. І зараз ми маємо ціни приблизно на 16 – 20% нижчі, ніж до повномасштабної війни",  – розповідає Олена Гайдамаха. Традиційно з початком опалювального сезону власники квартир намагаються якнайшвидше знайти орендарів. Інакше їм доведеться із власного гаманця оплачувати опалення – і замість заробітку така квартира приноситиме лише витрати. Ще одна особливість – під час опалювального сезону ціни на оренду не підвищують. На ринку вже сформувалися свої традиції. Протягом опалювального сезону на плечі орендарів лягають і витрати на опалення. Тому так уже складається, що якщо підвищують вартість оренди, то ближче до кінця опалювального сезону або після нього,  – розповідає рієлтор Максим. Він додає, що подорожчання квартир орієнтовно на 20% буде спостерігатися  ближче до травня.  Зараз  квартиру знайти значно легше , ніж, до прикладу, в цей же період минулого року. Кількість пропозицій на ринку практично не змінилася, при цьому кількість орендарів значно зменшилась.  Змінилися також критерії пошуку житла . Якщо раніше потенційні орендарі цікавилися варіантами з гарним краєвидом на Дніпро або місто, зараз – беруть квартири на нижніх поверхах. Немає попиту на житло в будинках недалеко від міністерств та об'єктів критичної інфраструктури. Змінилися вимоги до орендарів.  Власники квартир бояться пропонувати житло для чоловіків з окупованих територій.