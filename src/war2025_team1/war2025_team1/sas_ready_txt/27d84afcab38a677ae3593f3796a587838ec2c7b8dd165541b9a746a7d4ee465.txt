Зелене модернізоване місто: яким бачать Харків світові фахівці

 Як повідомили на сайті міськради, до обговорення долучилися  представники фінансових інституцій, ООН, Європейського Союзу, уряду України та міської влади Харкова, а також команда архітекторів на чолі із британцем Норманом Фостером, які розробляють новий Генеральний план міста, яке постраждало від російської агресії.  Читайте також  Особливості укладання попереднього договору купівлі-продажу Відомо, що новий генплан міста буде направлений на: Фахівці створять основу для довгострокової перспективи, яка передбачає створення стратегії будівництва, а також відновлення будівель, комунікацій та транспорту. Як повідомив професор Оксфордського університету, фахівець у галузі технологічних та економічних змін Єн Голдін, на основі генплану буде забезпечено економічну стратегію процвітання. За його словами, Харків має стати центром знань.  Крім того, наголосив він,  Євросоюз підтримає "зелену" економіку міста  – відмову від автотранспорту, на користь вело- та пішохідних доріжок. Харків має бути "зеленим" містом, зберігши позиції індустріального центру. Трагедія війни має бути перетворена на нове уявлення про місто. Ми спілкувалися з потенційними та існуючими партнерами – ЄБРР, ЄІБ та іншими установами. Ми відчуваємо оптимізм, що після завершення конфлікту Харків буде містом, про яке ми мріємо,  – зазначив Голдін. Харківський міський голова Ігор Терехов зазначив, що потрібно буде модернізувати життєзабезпечення міста, зокрема, побудувати нові мікрорайони, забезпечити безпеку мешканців, створити IT- та індустріальні парки. До теми  За зразком Рейхстагу у Берліні: Терехов про реконструкцію Харківської ОДА Міський голова наголосив, що, попри війну, у Харкові не відмовляються від планів щодо будівництва нових станцій метро. Також, за його словами, потрібно кардинально змінити систему медичного обслуговування, а для дітей збудувати сучасні школи. Майбутня освіта Харкова буде іншого рівня. Я дуже хочу, щоб наші діти, на долю яких випали ці випробування, навчалися у найкращих школах,  – наголосив Терехов. Норман Фостер, зі свого боку, зазначив, що вже сьогодні створюється мережа експертів, яка має спільні цілі. Ми віримо, що командна робота та мультидисциплінарний підхід допоможуть нам здійснити цей проєкт ,   –  наголосив британський архітектор. Також під час обговорення Харків заручився підтримкою європейських інституцій у питаннях розвитку транспортної мережі, а представники ООН запросили місто стати частиною мережі економічного розвитку.