Мінрегіон готує законопроект про правила оренди житла


 Мінрегіон розробляє законопроект про інститут орендного житла. Про це віце-прем'єр-міністр — міністр регіонального розвитку, будівництва та житлово-комунального господарства Геннадій Зубко   в інтерв'ю Інтерфакс-Україна. «Потрібно ввести інститут орендного житла, наприклад, прибуткові будинки. Повинна бути чітка процедура заселення, від'їзду і компенсації збитків. Але найголовніше: в своєму законопроекті ми прописуємо, що підприємці, які орендують житло та надають його своїм працівникам, можуть закладати це в собівартість виробництва», — розповів Зубко. Віце-прем'єр зазначив, що популярність орендного житла в світі зростає, так само як і мобільність населення, «проте в Україні цей ринок повністю в тіні — ні держава, ні муніципалітети не отримують з нього доходів». «Якщо ми запустимо цей інструмент, могли б вирішити питання для тих же бюджетників. До бюджету просто будуть закладатися кошти на оренду житла, це врегулює взаємовідносини і відкриє ринок. Залишається питання, яким буде розмір податку. З податковим комітетом ми проговорили — 18%, це вигідна ставка. Вона повинна бути менше, ніж податок з нерухомості. Тому треба знайти баланс, коли людині стане вигідно здавати житло в оренду», — додав Зубко.