Сьому чергу ЖК "Велика Британія" від КН РІЕЛ введено в експлуатацію: що пропонують мешканцям

 Загалом це 216 новеньких квартир і 11-ий об’єкт  Корпорації Нерухомості РІЕЛ , зданий з початку повномасштабного вторгнення, інформує  24 Канал . Цікаво, що навіть попри нинішні обставини, на житло комфорт-класу зберігається попит. Наразі тут розкуплені всі квартири, а девелопер анонсував ще одну – восьму чергу будівництва.  Читайте також  Місце для людей, які прагнуть більшого: КН РІЕЛ розпочала продаж квартир у ЖК Maxima Residence Як розповідають у Корпорації Нерухомості РІЕЛ, під час проєктування об'єкта команда надихалася елегантною архітектурою Англії. Як наслідок – новобудова у Львові змогла поєднати стримані лінії, перевірені часом рішення та новаторські ідеї.    У ЖК "Велика Британія" враховані потреби кожного мешканця / Фото КН РІЕЛ Сам комплекс комфорт-класу побудовано за монолітно-каркасною технологією. Для зовнішніх стін використано керамічну цеглу, а для утеплення – пінополістирол. Опалення у квартирах індивідуальне.  Окрім звичних одно- та багатокімнатних квартир, "Велика Британія" пропонує планування з дворівневими апартаментами. А головною родзинкою кожної оселі є панорамні вікна, звідки відкривається неймовірний краєвид на старий Львів. ЖК "Велика Британія" – наш досить достойний і амбітний комплекс. Розпочали його будівництво у 2016 році. За цей час вже збудовано сім будинків. Шість з них вже введено в експлуатацію. Це понад півтори тисячі квартир,  – розповідає менеджер КН РІЕЛ Галина Кухар.   На території комплексу функціонуватимуть найзатребуваніші комерційні приміщення / Фото КН РІЕЛ За її словами, помешканнями у житловому комплексі цікавилися ще з моменту анонсу. Зараз же тут продані усі квартири. Саме це є найкращим показником правильного підходу до проєкту. Про успішність цього об'єкта говорить те, що всі квартири вже продані. Тож керівництво прийняло рішення збудувати ще одну чергу – восьму,  – додає Кухар. ЖК "Велика Британія" отримав сертифікат на введення в експлуатацію сьомої черги: дивіться відео Житловий комплекс "Велика Британія" розташований в пішій доступності до історичного центру Львова. Та це далеко не єдина перевага новобудови. Проєкт кварталу, крім житлового комплексу, передбачає торговельний центр, спорткомплекс, паркінги, а також дошкільний заклад і школу. Також тут обладнані підземні та наземні паркомісця. А розвинена інфраструктура поруч дозволить економити час на добирання до необхідних локацій.   Проєкт кварталу передбачає дошкільний заклад та школу / Фото КН РІЕЛ  Дізнатися більше про об'єкт, а також ознайомитися з іншими проєктами КН РІЕЛ у Львові та Києві, можна  на сайті девелопера . До того ж тут можна отримати інформацію щодо вартості житла та умов придбання нерухомості.