У МінЖКГ розповіли, як планують оновити старі будинки


 Мінрегіон планує через два тижні презентувати вже напрацьований проект закону про реконструкцію застарілого житлового фонду. Про це заступник міністра регіонального розвитку, будівництва та житлово-комунального господарства Лев Парцхаладзе сказав на засіданні круглого столу в Києві, повідомляє  «Ми вже підготували першу редакцію законопроекту, але зараз хочемо обговорити певні проблемні питання з громадськістю. Через два тижні плануємо на всі ці проблемні питання дати відповідь. Потім будемо рекомендувати його на розгляд Кабміну, а після погодження урядом передаватимемо цей законопроект на розгляд Ради», — сказав Парцхаладзе. На його переконання, це дуже важливий проект закону, що дасть змогу значно поліпшити якість життя людей, які мешкають у старих будинках, зведених після війни. Водночас заступник міністра застеріг: навіть якщо вдасться ухвалити проект закону протягом року, то реально він зможе запрацювати через два-три роки. За даними Парцхаладзе, тільки в Києві налічується близько 3,2 тисячі таких об’єктів (переважно «хрущовок» і «сталінок»), які необхідно реконструювати.