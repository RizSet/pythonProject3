Будівництво за 100 днів: Balbek Bureau зведе житло у Бучанському районі

 Так, у Ворзелі за 100 днів планується встановити житло для поселення 15 родин, які втратили домівки.  Нові помешкання  з'являться на ділянці по вулиці Кленовій. Читайте також  Які житлові приміщення можна перевести у нежитлові та що для цього потрібно За словами Слави Балбека, це буде територія для комфортного проживання навіть у зимовий період. Зводитиметься воно із дотриманням будівельних та екологічних норм. На території містечка планується розташувати  два житлові блоки та двір для експериментальної роботи . Блок комунального типу буде призначений як для проживання, так і для роботи. На першому поверсі  розташують коворкінг , для того аби мешканці мали змогу дистанційно працювати або навчатися. На другому поверсі облаштують  кімнати для проживання . Будівництво житла оцінюють приблизно у  500 доларів за квадратний метр  загальнобудівельних робіт. Також у вартість входить зовнішнє та внутрішнє оздоблення та меблі. Бюро отримало "зелене світло" від Офісу президента й наразі триває робота з конкретними забудовниками. Над проєктом тимчасового житла працює половина із 50 членів команди Balbek Bureau. Згодом модулі можна буде розібрати й використовувати на іншій локації за іншим цільовим призначенням.