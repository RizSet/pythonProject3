Як оформити іпотеку в Німеччині?

 
 
 Період низьких ставок на іпотеку тривав приблизно з 2014-го до 2022 року й закінчився різким зростанням з 0,5% до 3,5%. На середину 2023 року іпотечна ставка досягла вже 4%. Про це   глобальної бази Statista.  
 
Частка власників житла за 10 років не зросла попри стимулювальну програму уряду. Останні ставки з категорії «0,..» припадають на лютий 2022 року. Після нападу росії на Україну німецький ринок нерухомості зазнав відчутного впливу, хоча, на перший погляд, звʼязок складно простежити  . 
 Німецькі банки дуже зважені в ухваленні рішень про видачу іпотеки. Інколи розгляд документів може займати до шести тижнів. Тому частою практикою є укладання попереднього договору про намір купівлі житла, щоб за час очікування рішення від банку квартиру не продали іншому покупцю. Лише після підтвердження від банку можна підписувати договір купівлі-продажу в нотаріуса. 
Тривалість іпотечного кредитування залежить від багатьох факторів: розміру власного капіталу, можливостей щомісячних виплат, інших наявних об'єктів (не)рухомості, Schufa-Auskunft (документа про відсутність заборгованостей та своєчасність постійних наявних оплат), віку, сімейного стану, стану здоров'я та інших параметрів. 
Заявлені вимоги банків щодо власного капіталу – більше 10% від вартості об'єкта. Реальні очікування – 20–30%, щоб покрити супутні затрати на його купівлю та хоча б якусь частину вартості нерухомості. 
У ці затрати входять 
 Щоб банк розглянув документи на іпотеку, крім мінімального внеску потрібно мати достатні стабільні підтверджені доходи. Вони повинні мати доказові та законні підстави, інакше питання може перейти в юрисдикцію іншої державної служби. 
Якщо родина має достатньо доходів і власних заощаджень, а банк підтвердив видачу іпотеки – існує один трюк, який дозволяє дещо знизити іпотечний відсоток. 
 Німецька економіка має достатньо грошей, які може вливати в потрібні канали. Це ставить перед нею завдання – ефективно застосувати наявні кошти, щоб вони приносили дохід. Ефективно та малоризиковано. 
Коли виникає надійний спосіб «вкласти гроші в іпотеку (читай – ринок нерухомості, який постійно зростає) добросовісних позичальників», банки змагаються за такого позичальника, як на базарі, знижуючи ціну іпотеки. Це дозволяє позичальникам, що вже отримали підтвердження в одному банку, звернутися до іншого з пропозицією запропонувати їм менший відсоток. Декілька раундів переговорів забезпечать знижену ціну іпотеки на приємні 0,5% або й більше, що зменшить суму виплачених відсотків на десятки тисяч євро.