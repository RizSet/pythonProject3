Олена Шуляк: «Нещодавно ми заборонили використання азбесту. І сподіваємося, що при відбудові України питання неякісних чи шкідливих матеріалів взагалі не стоятиме»

 
 
 
 
– У нас немає іншого шляху. Ми повинні використовувати не просто європейські правила, а той євроінтеграційний курс, якого дотримуємося вже тривалий період часу. 
У перший воєнний рік ми ухвалили низку законів, пов’язаних із тим, щоб змінювати правила, які існували у сфері будівництва. Наприклад, євроінтеграційний закон щодо мінімальних вимог до енергоефективності для будівель і споруд. Це говорить про те, що ми будемо використовувати стандарти та практики, які застосовуються в ЄС у процесі модернізації чи нового будівництва. 
Якщо коротко, то це своєрідний регламент прямої дії, який безпосередньо впливає на будівельну індустрію, зазначаючи купу конкретних вимог щодо виробів. Суть у тому, щоб матеріали наших виробників відповідали всім стандартам, нормам і характеристикам ЄС. Ці дані щодо виробів мають міститися у відкритому доступі, що допоможе унеможливити використання низькопробних матеріалів і фальсифікату. 
Якби не повномасштабна війна, 305-й регламент почав би діяти з 1 січня 2023 року. Але зараз ми перенесли його на 2025 рік, бо слід організувати мережу сучасних лабораторій, відкрити центри оцінки відповідності тощо. Сподіваємося, за цей час зробимо всі організаційні речі, і 305 регламент в Україні запрацює повноцінно. 
Перші кроки в цьому напрямку робляться вже сьогодні. Нещодавно ми спільно з Міністерством відновлення і Міністерством цифрової трансформації відкрили е-кабінет виробника будівельної продукції в Єдиній державній електронній системі у сфері будівництва. І зараз усі виробники будпродукції можуть (за бажанням) уже публікувати всю характеристику своєї продукції. 
Вважаємо, що це повинен бути один із принципів, який діє при сучасній відбудові, – відкритість і прозорість. Щоб можна було побачити, яка це продукція, де виготовляється та з якими характеристиками, аби все можна було перевірити через механізм ринкового нагляду та механізми, напрацьовані Спілкою споживачів тощо. Щоб в Україні виготовлялися і використовувалися виключно якісні сучасні матеріали. 
Нещодавно в парламенті ми заборонили використання азбесту. І сподіваємося, що питання неякісних шкідливих матеріалів при відбудові взагалі не стоятиме. 
Сьогодні ми вимушені переглянути всю систему цивільного захисту й максимально використовувати споруди подвійного призначення (паркінги, підвальні та цокольні приміщення, будівлі спортивного призначення), щоб максимально захистити людей під час атак росії. Звісно, ми приділяємо велику увагу принципам безбарʼєрності та інклюзивності – для ЄС ці питання є нормою, а ми рухаємося в цьому напрямку не такими швидкими темпами, як хотілося б. Але євроінтеграційні процеси, які зараз відбуваються в Україні, допоможуть цим принципам стати реаліями якомога швидше. 
– 
– У нас є страшний зовнішній ворог – росія – і не менш загрозливий внутрішній – корупція. Якщо говорити про будівельну галузь, то корупція завжди її супроводжувала. Тому один із перших законів мого авторства, який підтриманий Президентом Володимиром Зеленським як невідкладний – закон про створення Єдиної державної електронної системи у сфері будівництва. Ми з командою вважаємо, що ті цифрові інструменти, які сьогодні запроваджуємо у сфері будівництва, дозволять мінімізувати ризики корупції. 
За цей час ми створили: 
А ще в Лондоні команда Міністерства відновлення презентувала цифрову платформу DREAM, що розроблена за принципом «усі бачать усе». Громади вноситимуть до неї інформацію про всі проєкти стосовно відбудови. DREAM інтегрується і в електронну систему ЄДЕССБ, і в реєстр пошкодженого/зруйнованого майна, і в Prozorro. 
Відбудова та відновлення не за зачиненими дверима, а спільними зусиллями, коли кожен може долучитися та простежити вектор змін і розвитку, – це, на мою думку, вкрай важливо. 
Другий напрямок, де намагаємося активно рухатися – це зробити так, щоб послуги, які сьогодні надає держава, надавалися максимально без залучення чиновника. Прагнемо, щоб чиновники на різних рівнях – центральному, місцевому – не втручалися в процеси в ручному режимі, а послуги надавалися автоматично. Уже є досвід надання різних послуг через «Дію», коли не треба збирати довідки та стояти годинами в черзі під кабінетом. 
І якщо в результаті децентралізації була децентралізована корупція, то цифровізація таку децентралізовану корупцію обов’язково знищить. Тому прагну, щоб на законодавчому рівні максимально працювали цифрові інструменти, а особливо це відбувалося у сфері будівництва і в контексті відновлення країни. 
Мушу наголосити ще на одному – на питанні «зеленого» відновлення. Зокрема, що робити з  , яке накопичилося на наших територіях.  Наприклад, тільки в Бучанському районі маємо 2 млн тонн будівельного сміття (за попередніми підрахунками і тільки в житловому секторі). Якщо говорити про Харків та область – це десятки мільйонів тонн. Тому питання переробки будсміття, використання його в дорожньому господарстві / цивільному будівництві та вивчення найкращого досвіду різних країн – це для України надзавдання. І зараз ми маємо фокусуватися на цьому, шукати відповіді,  як зробити перший крок до циркулярної економіки та «зеленого» відновлення. 
Якими мають бути нові принципи планування міст, будівель чи публічних просторів – також надзвичайний виклик сьогодні. Є багато прикладів, коли іноземні й українські архітектори починають працювати разом. Ці кейси ми скоро зможемо побачити на прикладі Миколаєва, Харкова та менших містечок і селищ. Нам дійсно важливо скористатися досвідом зарубіжних колег та застосувати їхні найкращі практики, щоб проєктувати міста, де людям комфортно буде жити й працювати. 
