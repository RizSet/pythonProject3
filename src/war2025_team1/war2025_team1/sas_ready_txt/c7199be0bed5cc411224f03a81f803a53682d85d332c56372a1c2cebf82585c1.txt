Найдорожча квартира в курортному Трускавці: скільки коштує та який інтер'єр

 Житло розташоване на останньому поверсі 5-поверхового будинку. Квартира з авторським дизайном коштує 190 тисяч доларів, тобто близько 7 мільйонів гривень, повідомляє  24 Канал  на основі даних з оголошень на OLX. Зверніть увагу  Захисні споруди в новобудовах: чи вплинуть укриття на вартість квартир і терміни здачі об'єкта Площа помешкання становить 80 квадратних метрів, з них кухня займає 12,5 "квадрата". Квартиру продають з меблями, які виконували спеціально на замовлення та необхідною побутовою технікою. "Квартира готова до проживання у стильній новобудові в центральній частині міста Трускавця, на вулиці Роксолани. Дуже хороша локація, поруч два бювети лікувальної води, торговий розважальний центр, Укрпошта, заклади", – пише автор оголошення. Двокімнатна квартира за 7 мільйонів гривень / Фото OLX Інтер'єр виконаний у нейтральних тонах з додаванням яскравих акцентів. Опалення у квартирі комбіноване, є технологія розумного будинку, пожежна сигналізація, загальний паркінг для авто. Шестикімнатну квартиру в Одесі продають  за 1,7 мільйона доларів,  а це понад 60 мільйонів гривень. Площа житла становить 344 квадратних метри, з яких кухня займає всього лише 16 "квадратів". Ремонт у квартирі робили не так давно, проте дизайн досить хаотичний, без єдиного стилю. Також до деяких кімнат власники мають самі докупити меблі, а це додаткові витрати.