Рахункова палата отримає доступ до реєстрів бізнесу і нерухомості


 Працівники Рахункової палати отримають доступ до держреєстру речових прав на нерухоме майно та Єдиного держреєстру юросіб, ФОП і громадських формувань. Про це повідомляє  . «Міністерство юстиції готове до подальшого поглиблення співпраці з Рахунковою палатою у сфері обміну інформацією для того, щоб кожна копійка бюджету витрачалася максимально ефективно», — заявив міністр. Голова Рахункової палати Валерій Пацкан, своєю чергою, зазначив, що для оптимізації процесу проведення аудитів Рахункова палата поступово розширює перелік баз даних і державних реєстрів, до яких працівникам Палати надають доступ. «Завдяки підписанню цього договору з Міністерством юстиції наші аудитори отримають безпосередній доступ до баз даних, зможуть оперативно перевірити достовірність даних, які надають об'єкти контролю. Це дасть змогу скоротити час проведення аудитів, сприятиме підвищенню їх якості і б'єктивнішим висновкам», — зазначив Пацкан. Міністр юстиції Павло Петренко наголосив, що реєстри, доступ до яких отримають працівники Рахункової палати, дають можливість отримувати в режимі онлайн інформацію про нерухоме майно в Україні, і дані про всі зареєстровані в Україні суб'єкти господарювання, зокрема інформацію про їхніх реальних і номінальних власників.