Знижки більше не працюють: коли в Україні відродиться попит на нерухомість

 Яке житло з огляду на ситуацію в країні обирають покупці, які варіант є на ринку,  що буде із цінами на вторинні квартири та новобудови  – далі. Цікаво  Квартири з видом на схили Подолу: другу чергу ЖК "Львівська Площа" введено в експлуатацію Оскільки покупці не хочуть затрачати час на ремонт, на ринку купівлі-продажу  підвищився попит на відремонтовані квартири  у введених в експлуатацію новобудовах. Найчастіше таке житло обирають переселенці, яким немає куди повертатися й вони хочуть "осісти" в новому регіоні. Відсутність стресів, пов'язаних із ремонтом, є для них бонусом. Навіть, якщо за нього потрібно доплатити.  Аналіз реальних угод показує, що  ціни на квартири знизилися на 30% проти довоєнних . Фактично, власники, які купували нерухомість за ринковими цінами до повномасштабного вторгнення, продають собі у збиток, тому їхня мотивація – не заробити на цих інвестиціях, а бодай частково повернути вкладене. Багато хто відкладає продаж до перемоги, адже тоді очікується стабілізація попиту. Водночас інвестори живуть із постійним побоюванням, що у квартиру прилетить ракета, а смаки покупців зміняться настільки, що куплений до війни об'єкт втратить будь-яку привабливість. Загалом, згідно з даними Мін’юсту,  кількість угод на вторинному ринку впала.  Якщо у 2021 році кількість правочинів із об’єктами нерухомості та землею у другому кварталі становила 212,75 тисячі то у відповідному періоді 2022 року – лише 32,45 тисячі. Звісно, частково це можна пояснити тим, що реєстр був закритий і відкрився тільки у травні, тож реєструвати угоди було неможливо. Тобто насправді половину кварталу реєстр не працював, тому падіння експерти оцінюють не в 6,5 раза, а приблизно у 3,5 раза. Коливання цін на новобудови свідчить про те, що забудовники намагаються "намацати" оптимум, за якого їм вдасться отримати максимальний прибуток. Однак  покупців не приваблюють навіть знижки.  Як видно з даних Мін’юсту, падіння попиту просто шалене, тому реального продажу на ринку нерухомості, яка будується, все ж таки немає.   Кількість введеного в експлуатацію. житла / Дані Мінстат Введення в експлуатацію квадратних метрів  знизилось лише у 2 рази , порівняно з 2021 роком. Таким чином, навіть попри війну, забудовники розраховують продати не набагато менше об'єктів.  Ходить багато чуток про локальні  "залізні куполи" над критичною інфраструктурою України . Вони могли б відродити ринок нерухомості й економіку. Істотно оживити ринок зможе також  рішення про початок компенсації за втрачене чи пошкоджене житло . Якщо громадяни, чиє житло пошкоджене, зможуть обирати собі "квадрати", на ринку з'являться додаткові стимули.