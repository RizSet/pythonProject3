Найдорожчий будинок Род-Айленда: погляньте, чи справді він такий особливий

 Розкішний будинок хочуть продати за 19 995 000 доларів. Дім має площу 462 квадратних метрів. Його збудували ще в 1930 році. Зверніть увагу  Що таке сервісні центри забудовника та як вони полегшують купівлю житла в новобудовах Поважний маєток спочатку виставили на продаж за 32,5 мільйона доларів минулого року. Однак ціну зменшили, і агенти з нерухомості вважають це правильним рішенням. З роками інтер'єр оновили, але його історичний шарм залишився. Просторе фоє вирізняється чудовими дерев'яними виробами ручної роботи. Від обшитих деревом стін до двоповерхового великого салону – деталі будинку додають розкоші. "Деревообробка в усьому домі справді вражає, і все це зроблено вручну. Його розташування є найбільшою перевагою, оскільки він розміщений на березі океану. Є прекрасний пляж, який тягнеться від берегової лінії Вікапауг до маяка Вотч Хілл, – каже агент з продажу. Інтер'єр будинку вишуканий, а кімнати добре освітлені / Фото Realtor У головному будинку є чотири спальні, а в гостьових – ще дві. Одна спальня розташована на першому поверсі разом із просторою сімейною кімнатою та баром. На верхньому поверсі є кабінет і ще три спальні, серед яких розкішний первинний люкс із власною терасою. Основна ванна кімната має дві раковини, окрему скляну душову кабіну та багато вікон. Надворі облаштована альтанка, є сад і гараж на три авто.