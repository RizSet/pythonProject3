Зась, але кортить: як виникають проблемні будівництва в Київській області

 
 
 
 
Сьогодні, за даними lun.ua, у 15-кілометровій зоні навколо Києва зводиться близько 150 житлових комплексів. Частина з них мають проблеми з дозвільною документацією. «Якщо говорити про заниження класності з метою отримати дозвільну документацію, то в області таких випадків більше, ніж у Києві», – зазначає юрист, СЕО та засновник проєкту Monitor.Estate Володимир Копоть. 
В Україні всі будівлі відповідають одному з трьох класів відповідальності – СС1, СС2, СС3. Згідно із законодавством, на клас впливають рівень небезпеки для людей, а також можливий матеріальний і соціальний збитки. 
Інакше кажучи, компанія декларує, що зводитиме малоповерхівку (до чотирьох поверхів, тобто будівля класу СС1), а в результаті зводить 15-поверхові будинки і вище – 75–100 м заввишки. Це щонайменше клас СС2, і в таких будинках може проживати від 50 до 400 осіб. «Мені зустрічався випадок, коли будівлю задекларували як СС1, а ввели вже як СС3», – каже Володимир Копоть. 
Ще однією розповсюдженою проблемою є нецільове використання земельної ділянки. Наприклад, на землях, призначених для садівництва чи малоповерхової забудови зводяться ті самі багатоповерхівки. Такі кейси почасти зустрічаються в Ірпені та Бучі, де посеред приватного сектору з’являються висотні будинки. У такий спосіб забудовники знижують свої витрати на реалізацію проєкту. 
За словами юристів, заниження класності може стати підставою для судового позову та зупинки будівельних робіт. А це, своєю чергою, позначиться на термінах здачі будинку в експлуатацію. Якщо ж пощастить, і забудовник доведе проєкт до кінця, то незабаром можуть випливти на поверхню інші негаразди. 
Так, напередодні підключення до комунікацій і присвоєння поштової адреси новобудови мають отримати сертифікат про введення будівлі в експлуатацію (його раніше теж видавала ДАБІ). Якщо такого сертифіката немає, то можливі декілька варіантів. 
Інженерні мережі є болючою темою і для новоселів, і для забудовників, і для експлуатантів. Навіть після   й перенаправлення «паливних» акцизів у загальний фонд на оновлення ЖКГ-засобів місцеві бюджети обмежені в капітальних витратах. На них може йти максимум 15% бюджету, а більша частина скеровується на заробітну плату працівникам і комунальні послуги. 
За словами експертів, за останнє десятиліття в Державному бюджеті України не було передбачено жодної спеціальної програми для відновлення ЖКГ. Лише позаминулого року мала місце спроба запровадити програму поліпшення якості питної води. Її кошторис – 200 млн грн на всю Україну, тобто в загальнонаціональних масштабах сума геть незначна. Крім цього для оновлення систем тепло- і водопостачання на місцях залучаються кредити ЄБРР, погашати які місцева влада планує з бюджету розвитку. 
Тому забудовники викручуються як можуть. Наприклад, замість підключення до каналізації «садять» багатоповерхівки на вигрібні ями, а замість «підживлення» від централізованої ЛЕП – встановлюють електрогенератори тощо. Наприклад, у селі Щасливому в одному з проєктів кілька будинків, які вже частково здані в експлуатацію і заселені, забезпечуються електроенергією завдяки генератору. Він же «відповідає» і за подачу води (насос – електричний). Жителі цього ЖК на   вже кілька років обговорюють проблему постійного відключення електрики і відповідно води – генератор не здатен впоратися з навантаженням. 
Трапляються також інші варіанти розвитку подій. Так, кілька місяців тому в селі Софіївська Борщагівка захворіли мешканці трьох багатоповерхівок ЖК «Данія». Причиною масового отруєння виявилася вода. Свого часу забудовник заощадив на підключенні до каналізації, тобто «врізався» у неї нелегально. А водоканал, виявивши таке самоуправство, перекрив трубу. Нечистоти полилися на вулицю, звідки потрапили до свердловини, з якої вода надходить у квартири мешканців. 
При покупці квартири юристи радять перевірити в забудовника наявність усіх дозвільних документів. Керуючий партнер, адвокат GORO legal Дмитро Овсій  : напередодні угоди обов'язково потрібно вивчити цілий перелік «паперів» – договір (схему продажів), дозвільну документацію, а також бекґраунд усіх суб'єктів, з якими входите в інвестицію. 
«Якщо можна вносити правки в договори, обов'язково вивчайте і пропонуйте зміни в частині гарантій інвестицій: відповідальність, право на односторонню відмову, забезпечення та інші запобіжники. Інвестори, як громадяни України, мають усі підстави захищати свої законні інтереси, якщо порушуються їхні права або хто-небудь порушує законодавство в сфері нерухомості», – наголошує юрист.