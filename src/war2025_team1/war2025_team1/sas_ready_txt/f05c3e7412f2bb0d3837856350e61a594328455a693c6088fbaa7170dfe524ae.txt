Від Ужгорода до Харкова: де найвигідніше орендувати житло

 Розповідаємо, як змінювалися  ціни на оренду  та за скільки сьогодні можна винайняти житло. Крім того, пропонуємо познайомитися із прогнозами щодо майбутнього ринку. Про найголовніше – далі.  Читайте також  Чи зможе іпотека під 3% оживити ринок нерухомості України: прогноз експертів З початком повномасштабного наступу територія України поділилася на умовні 4 групи: Відповідно у кожній із них прослідковувалися власні тенденції на ринку оренди нерухомості. Ситуацію у першій проаналізувати неможливо, але варто відзначити, що саме з цим територій з 24 лютого виїхало найбільше українців. Зазвичай вони, інколи тимчасово, зупинялися у прифронтових зонах – Запорізькій, Донецькій, Харківській областях. Через підвищені ризики значної активності ринку оренди на цих територіях не спостерігалося, і  ціни на житло здійснили круте піке.  Така тенденція зберігається понині. Ціни на оренду житла там складають приблизно 50% від довоєнного рівня,  – зазначив керівник комітету з інформаційних систем та аналітики Асоціації фахівців з нерухомості України Едуард Бразас. Тилові регіони, зокрема Київ, за співвідношенням ціни і безпеки на сьогодні є одними з найзручніших місць для оренди житла. Із початком повномасштабного вторгнення, коли більшість громадян віддавали перевагу життю на заході країни,  ціни на оренду житла у тилових областях впали майже на 50%.  Однак зараз все активніше спостерігається зростання.  Водночас захід України повільно оговтується від напливу людей. Через відтік вимушених переселенців, зараз у  Львові, Ужгороді, Івано-Франківську  все рідше пропонують житло із захмарними націнками. Однак середня вартість по ринку досі відчутно перевищує довоєнний рівень. На українському ринку оренди змінились критерії, за якими орендарі обирають житло, а орендодавці – здають квартири. Зі сторони перших насамперед йдеться про безпеку. Орендодавці ж звертають увагу на термін оренди, оскільки зацікавлені у клієнтах на довготривалу перспективу.  Експерти зазначають, що після зниження інтенсивності внутрішньої міграції українців ринок оренди житла дещо стабілізувався, і значних сплесків попиту у жодній з областей України наразі не спостерігається. За словами експертки з нерухомості Ірини Луханіної, після деокупації Київської області квартири старого житлового фонду у віддалених масивах столиці можна було орендувати за суму  від 3 – 5 тисяч гривень на місяць.  Ближче до центру таке житло коштувало 5,5 тисяч, двокімнатна – 7 тисяч, трикімнатні квартири коштували на місяць від 10 – 12 тисяч. При цьому такі ціни зберігались до середини серпня. Восени ситуація почала змінюватися. Сьогодні вартість оренди недорогого житла вже потроху повертається на довоєнний рівень. На середину жовтня  медіанна ціна оренди  "однушки" в Києві склала 10 тисяч гривень на місяць, двокімнатної квартири – 16 тисяч, трикімнатної – 25 тисяч.  Поки в Києві спостерігається тенденція до зростання попиту та здорожчання житла середнього сегмента, попит на квартири у містах західної України стає трохи менш ажіотажним, але досі лишається високим. В середньому за оренду однокімнатної квартири у Львові доведеться заплатити 14,4 тисячі гривень. Але найбільший попит на житло на Закарпатті. Оренда однокімнатної квартири в Ужгороді обійдеться в середньому в 16,5 тисяч гривень,  – повідомляє економічний експерт Олександр Хмелевський. Доволі високий попит зберігається  на житло у Дніпрі , оскільки туди переїхали багато мешканців Сходу та Півдня. Тому ціна оренди там лише трохи нижча від Києва. В Одесі  попит на орендоване житло значно скоротився, відповідно знизилися й ціни. Тому оренда однокімнатної квартири тут в середньому становить лише 5,5 тисяч гривень. Ринок оренди поступово відновлюється і  у Харкові,  який дуже постраждав від постійних обстрілів російських військ. У травні він сягнув 50% від довоєнного рівня. Від того часу  орендувати житло тут можна  в середньому за 6 000 гривень. Експерти прогнозують, що найближчим часом значних гойдалок на ринку орендованого житла в Україні не передбачується. За умови, що ситуація у країні радикально не змінюватиметься, ціни на квартири суттєво зростати вже не будуть, але й не знижуватимуться також. Втім, подальший розвиток ситуації значною мірою залежатиме від подій на фронті та поведінки країни-агресора. Крім того, потенційні проблеми із тепло- та електропостачанням також можуть відбитися на попиті й, як наслідок, вартості житла в певних районах, містах, або ж навіть цілих областях України.