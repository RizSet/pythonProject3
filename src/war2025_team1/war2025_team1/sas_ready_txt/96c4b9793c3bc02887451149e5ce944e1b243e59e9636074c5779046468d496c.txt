Ціни стабілізуються: скільки сьогодні коштує нерухомість у Чернівцях

 Водночас медіанна вартість первинної нерухомості перевалила за 26 875 гривень за квадратний метр проти 20 тисяч, які фіксували у перші дні лютого, повідомляє 24 канал.  Читайте також  Нові пріоритети: яке житло будуватимуть в Україні після війни Відомо, що наразі у Чернівцях мешкають 40 367 внутрішньо переміщених осіб. Частина із них досі живе у комунальних закладах. Так, за словами міських представників, майже 1,5 тисячі осіб живуть у дитсадках та школах, ще понад тисяча – у гуртожитках навчальних закладів. Ті, хто переїхав в Чернівці із деякими заощадженнями, одразу орендували житло. У березні знайти доступні варіанти було ще тим випробуванням. Готельні номери на двох осіб у передмісті  коштували в середньому 600 доларів.  Однокімнатні квартири здавали  за 500 доларів та більше , двокімнатні –  від 1000 доларів . Приватні будинки та трикімнатні квартири могли коштувати й  понад 2 тисячі доларів в місяць.  Нині ситуація в місті менш напружена. На це вплинуло як повернення частини переселенців до Києва та Харкова, так і будівництво модульних містечок, кошти на які виділив німецький фонд та міжнародна організація міграції. Наразі відомо, що туди поселять близько 300 осіб.  Загалом ціни на оренду житла в Чернівцях майже повернулися до довоєнних. На пошукових сайтах зустрічаються поодинокі варіанти однокімнатних квартир  від 100 – 150 доларів  на місяць. Двокімнатні квартири можна знайти і  за 300 доларів.  Трикімнатні –  за 400 і більше. Деякі орендодавці прописують, що ціна договірна та пропонують торг. Це ще одне свідчення, що внутрішні переселенці покидають Чернівці, а квартири повільно звільняються. Під час пікових цін на оренду житла, буковинці зрозуміли, що інвестиції у власну нерухомість – це хороший спосіб заробітку. Відтак на пошукових порталах збільшилася кількість тих, хто шукав недороге вторинне житло для майбутньої здачі. Утім, через закриті реєстри на нерухоме майно, провести відповідні операції було неможливо. Відтак масових інвестицій у "вторинку" не відбулося.  Зараз ситуація схожа – люди цікавляться новобудовами та вторинним ринком, але до укладання угод справа не доходить. Люди, які розглядають можливість купити житло в новому регіоні є, але спроможних вирішити кілька питань – купити житло, почати нове життя, вести на новому місці свій бізнес чи отримати роботу – не так і багато,  –  розповів  діловий представник рієлторської компанії Микола Шулік.  За його словами, більшість переселенців сподівається провести в спокійніших регіонах період активних бойових дій і повернутися додому.  Через такі настрої ускладнюється і ситуація на первинному ринку. Більшість інвесторів виїхали за кордон та вичікують стабілізації ситуації. Водночас переселенці, які проживають у Чернівцях, не мають змоги викласти захмарні суми.  Сьогодні середня вартість "квадрата"  становить 820 доларів.  При цьому вартість будматеріалів, брак робочої сили та проблеми із логістикою лише збільшуватимуть цю цифру.    Ціни на новобудови Чернівців наприкінці червня / Дані dom.ria