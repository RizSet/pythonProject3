Ріст цін та безліч пропозицій: ситуація на ринку комерційної нерухомості в умовах війни

 Про те, як змінювалася динаміка на ринку комерційної оренди, і в яких квадратних метрів найбільше потребує бізнес розповіли аналітики OLX Нерухомість. Редакція 24 каналу зібрала найголовніше.  Читайте також  Як оформити купівлю нерухомості в період воєнного стану: поради експерта За останні 6 місяців найбільший вибір комерційної оренди пропонує  Київщина, Львівщина та Дніпропетровщина . Ці регіони займали лідерські позиції до 24 лютого і мають найбільшу кількість квадратних метрів для бізнесу зараз. Багато вільних приміщень у Київській області: у червні на OLX розмістили майже 21 тисячу оголошень, що у 2 рази більше, ніж у березні. Також до десятки регіонів із великою кількістю пропозицій для комерційної оренди увійшли  Одеська та Харківська області.  Серед західних областей найбагатший вибір  у Хмельницькій та Івано-Франківській областях . Топ областей з найбільшою кількістю оголошень про оренду комерційної нерухомості у червні: Станом на червень,  Львівська та Одеська області  стали найпопулярнішими серед орендарів. Аналогічна картина була у довоєнному січні. Саме в цих регіонах українці найчастіше відгукувалися на одне оголошення про вільну комерційну площу. Також до трійки лідерів у червні  увійшла Житомирщина. У березні підприємці найчастіше шукали квадратних метрів для роботи на Заході України. У цей період активніше відгукувалися на оголошення  у Закарпатській та Чернівецькій областях.  Також у трійку увійшла  Вінницька область , оскільки частина Київської на той час була окупована. Пропозицій з оренди серед офісних приміщень та магазинів на ринку найбільше. Кількість оголошень про оренду офісу до війни і зараз у 2 рази перевищує кількість приміщень під магазин/салон. 10 найпопулярніших типів комерційної нерухомості: Порівнюючи довоєнний лютий та червень, пропозицій здати в оренду будь-яку комерційну нерухомість побільшало. Найбільше оголошень з оренди складів та приміщень промислового призначення (+42% та +40% відповідно), а також СТО — їх кількість на ринку збільшилась на 29%. Щодо попиту від самого бізнесу, то найбільша середня кількість відгуків на одне оголошення про оренду автомийки. Наступні за популярністю кав'ярні, СТО, шиномонтаж та фермерські господарства. Якщо порівнювати ціни на найпопулярніші типи комерційної нерухомості, то найбільше доведеться заплатити за оренду ресторану, кафе чи бару –  понад 37 тисяч гривень  на місяць. При цьому найвигідніше зараз орендувати офіс, МАФ, магазин/салон або торгову точку на ринку. Середньомісячна вартість цих типів нерухомості у червні була  у діапазоні 6 – 7 тисяч гривень. Так, у порівнянні з довоєнним періодом, орендувати МАФ у червні коштувало на 39% дешевше, ніж на початку лютого, а середньомісячна плата за приміщення під магазин чи салон впала на 26%. Середня вартість оренди найпопулярніших типів комерційної нерухомості:  