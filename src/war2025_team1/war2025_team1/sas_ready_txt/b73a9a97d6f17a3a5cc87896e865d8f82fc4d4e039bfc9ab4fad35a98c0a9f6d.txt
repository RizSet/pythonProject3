Будівництво нового житла в Україні скоротилося вдвічі — Держстат


 Загальна площа житлових будівель, на які видано дозволи на виконання будівельних робіт (нове будівництво), у січні-вересні 2022 року скоротилася вдвічі порівняно з аналогічним періодом 2021 року — до 5,2 млн кв. м. Про це повідомила Державна служба статистики,   Інтерфакс-Україна. ► Так, за дев'ять місяців загальна площа нового будівництва багатоквартирних будинків становила 5,09 млн кв. м (97% від загального обсягу). Кількість заявлених на старті будівництва квартир у багатоквартирних будинках становила 68,1 тис., що у 1,8 раза менше, ніж торік. Водночас у Волинській області обсяг нового будівництва у січні-вересні 2022 року становив 421,5 тис. кв. м, що у 3,2 раза перевищує показник минулого року. Приріст обсягів до минулого року також зафіксовано у Рівненській (155,6 тис. кв. м, +21%) та Сумській (60,6 тис. кв. м, +2%) областях. У решті областей України обсяг нового будівництва за зазначений період становив менше ніж 200 тис. кв. м.