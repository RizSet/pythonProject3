В якій європейській столиці найнижча вартість оренди житла

 На відмінність цін впливає географічне положення, платоспроможність населення, попит, рівень життя тощо.  Читайте також  Чи варто купувати житло в кредит без першого внеску: пояснення девелопера Щоб визначити в якій європейській столиці найдешевше орендувати житло, "РБК-Україна" порівняло ціни на однокімнатні квартири. Власники квартир виставляють ціни на оренду житла в залежності від попиту. Але в кожному місті на вартість впливають різні фактори, наприклад, економічний і соціальний добробут, популярність міста серед туристів і бізнесу, сезонність. Зараз додався фактор пандемії COVID-19. Як в Україні, так і в Європі триває тенденція зростання популярності заміських будинків, від цього ціна на оренду квартир в центрі зростає повільно або йде в мінус. Найдорожчою європейською столицею за даними на жовтень 2021 року виявився  Лондон , де середня ціна оренди однокімнатної квартири становить 2 310 доларів. На другому місці  Дублін , де за місяць оренди доведеться заплатити 1952 долари, на третьому –  Люксембург  із середньою вартістю 1819 доларів. Рейтинг столиць з найдешевшим житлом для оренди очолює  Стамбул , де за місяць оренди однокімнатної квартири просять 231 долар. За ним йде столиця Македонії  Скоп'є  з вартістю 285 доларів. Третє місце закріпилося за  Сараєво  – тут оренда обійдеться у 296 доларів. Столиця України зайняла  23 місце у рейтингу з 37 міст. Житло у Києві  віднесли до середнього цінового сегмента – орендні ставки в центрі стартують від 500 доларів. Орієнтовна вартість місячної оренди однокімнатної квартири – 620 доларів.  Найнижча оренда житла у Стамбулі / Фото Realty.rbc Найкомфортнішими у співвідношенні ціна/якість вважаються міста Східної Європи, зокрема  Прага , де оренда квартири обійдеться в середньому в 809 доларів, а також  Таллінн  – 651 долар. Найбільш комфортним містом для проживання вважається  Відень . До 2020 року столиця Австрії  очолювала рейтинг 10 разів  (через пандемію COVID-19, у 2020 та 2021 щорічне дослідження якості життя від Mercer не проводилося). Хоча оренда квартири у Відні коштує вище середнього – 1044 доларів на місяць.