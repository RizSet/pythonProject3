Як зросла середня вартість будинку в Україні за останні три роки: дані по областях

 Фахівці маркетплейсу DIM.RIA дослідили зміни в середній вартості приватного будинку у восьми областях України. Мовиться про Київську, Одеську, Львівську, Закарпатську, Івано-Франківську, Дніпропетровську, Вінницьку та Черкаську, передає  Нерухомість 24 . Зверніть увагу  Купівля квартири в новобудові: що треба знати про акт приймання – передачі житла Середня вартість будинку в Київській області зараз складає 163,7 тисячі доларів, а в Одеській області – 122,2 тисячі доларів США. Ці два регіони є лідерами за ціною. На третьому місці розташовується Львівська область, де ціна на будинок становить 121,8 тисячі доларів. Найнижча ціна серед поданих областей у Черкаській – це 52,7 тисячі доларів. Якщо порівнювати ціни на будинки у 2022 році до 2021 року, то зафіксоване значне зростання у всіх областях, окрім Одеської та Дніпропетровської,  – зазначають у звіті.   Ціни на приватні будинки / Інфографіка DIM.RIA В Одеській області показник зниження середньої вартості на будинки у 2022 році складає 18%. У Дніпропетровській області ціна не впала, але вона несуттєво підвищилася в порівнянні з іншими регіонами (+12%). За останній рік ціни підвищилися у всіх зазначених областях, окрім Дніпропетровської. Там середня вартість в порівнянні з 2023 роком знизилася на 11%. Протягом квітня ціни зросли у всіх областях, окрім чотирьох. Найбільше  середня вартість підвищилася  у Полтавський області (+7%), а також Закарпатській, Івано-Франківській, Чернівецькій і Кіровоградській (+3%). Найсуттєвіше ціни знизилися в Сумській області (-4%). Також від'ємний показник зафіксували в Харківській (-2%), Вінницькій (-0,4%) та Черкаській (-0,2%) областях.