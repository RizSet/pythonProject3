Іпотека під 5% почне функціонувати у березні: хто зможе отримати кредит 

 Про це повідомила міністерка економіки Юлія Свириденко. Розповідаємо, що відомо про програму.  Читайте також  Інновації на ринку нерухомості: як базові норми співіснують з новими технологіями Свириденко зазначила, що в уряді продовжують реалізовувати проєкти, націлені на зростання економіки й один з них це нова програма "Доступна іпотека під 5%". Stay calm and keep supporting Ukraine – своєрідне гасло українців в останні декілька тижнів. Цей спокій – запорука стабільності нашої економіки. Тож продовжуємо реалізовувати проєкти, націлені на її зростання,  – наголосила міністерка.  Серед намічених планів на рік – видати 30 тисяч іпотечних кредитів. Претендувати на пільгову іпотеку може  будь-яка особа, яка має офіційний дохід та сплачує податки . В ОПУ очікують, що це збільшить обсяг будівництва у 2 – 2,5 раза. Нагадаємо, що аналогічна програма, але під 7% вже діє в Україні з березня 2021 року. За цей період банки, які беруть участь у програмі, уклали 1723 угоди на 1,472 мільярда гривень.  За цією програмою офіційно працевлаштовані українці можуть отримати пільгову іпотеку й сплачувати 7% річних, а решту буде покривати держава зі спеціального фонду.  