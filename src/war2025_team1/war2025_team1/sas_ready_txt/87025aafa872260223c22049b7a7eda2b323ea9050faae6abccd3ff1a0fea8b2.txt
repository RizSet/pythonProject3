В Україні дозволили проектувати ліфти з громадських будинків до підземних паркінгів


 З 1 липня дозволено проектувати ліфти з громадських будинків до підземних паркінгів під ними. Про це   у Facebook заступник міністра регіонального розвитку, будівництва та ЖКГ України Лев Парцхаладзе. У дію вступають зміни у державні будівельні норми (ДБН) щодо проектування автостоянок і гаражів. «Раніше, згідно з нормами, в громадських закладах до підземного паркінгу можна було проектувати лише сходи. А щоб збудувати ліфт в підземний паркінг, потрібно обов’язково отримувати відхилення від державних будівельних норм. Тому ми переглянули вимоги ДБН та дозволили проектувати ліфти з першого поверху громадських будинків в паркінг, але за обов’язкового дотримання необхідних протипожежних вимог. Норма почне діяти з 1 липня цього року», - написав Парцхаладзе. За його словами, такі зміни підвищать комфорт людей у користуванні громадськими закладами з підземними паркінгами.