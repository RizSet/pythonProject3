Приватбанк на «голландських» аукціонах продаватиме власну нерухомість


  планує здійснювати продаж нерухомості із застосуванням механізму «голландських» аукціонів уже найближчим часом. Про це йдеться в прес-релізі банку,   Укрінформ. «Приватбанк, крім традиційних, планує здійснювати продаж нерухомості із застосуванням механізму „голландських“ аукціонів, які передбачають зниження ціни продажу в ході торгів. Найближчим часом такі аукціони відбудуться щодо об'єктів, узгоджених правлінням банку», — йдеться в повідомленні. Разом з тим, банк відкриває новий сезон продажу нерухомості та знижує початкові ціни продажу на власні об'єкти нерухомого майна (квартири, нежилі приміщення, паркувальні майданчики та інші об'єкти майже в усіх регіонах України), які виставлені на реалізацію на електронних торгових майданчиках LOT.PB та OpenMarket (ДП «СЕТАМ»). Зниження цін на нерухомість, відповідно до прийнятого правлінням банку рішення, заплановано по великій кількості непрофільних активів, що сприятиме прискоренню реалізації об'єктів, які не використовуються в операційній діяльності Приватбанку.