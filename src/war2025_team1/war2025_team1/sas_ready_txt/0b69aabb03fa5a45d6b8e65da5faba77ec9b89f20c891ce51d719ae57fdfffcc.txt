Ціни на житло в Полтаві: яка вартість зараз та чи зросте найближчим часом

 Найбільший попит зараз на однокімнатні квартири як для продажу, так і для оренди. За словами рієлторки Світлани Саєнко, попит зараз перевищує пропозицію. Зверніть увагу  Що очікує ринок нерухомості у 2024 році: від глобальних тенденцій до локальних прогнозів "Запитів у нас багато в порівнянні з 2022 роком. Ринок стояв заморожений місяців три. Ціни просіли через те, що долар піднявся. І як такого ціноутворення ми не мали. Тобто можна було купити двокімнатну квартиру і за 25 тисяч, причому це був житловий стан, не під ремонт", – розповіла рієлторка Світлана Саєнко. Минулого року однокімнатну квартиру на вторинному ринку можна було купити за ціною від 21 тисячі доларів, а в новобудові – від 35 до 45 тисяч. Квадратний метр на вторинці коштував у середньому 28,5 тисяч гривень, а в новобудові – від 22 до 30. У перший рік війни в Полтаві був дуже великий попит на оренду житла – мінімальна середня ціна була 8 тисяч гривень за місяць без комунальних. Та  зараз ціни вдвічі менші . Багато харків'ян, які винаймали житло в Полтаві повернулися додому, а це 30 – 40%. Через те й попит знизився. Нині однокімнатну квартиру без меблів можна орендувати за 4 тисячі гривень, а з меблями та технікою – від 7 – 8 тисяч. Рієлторка вважає, що за умов стабільної політичної та економічної ситуації,  ціни у 2024 році будуть зростати . Можливо, показник становитиме +10%. Найдешевшою квартирою на ринку оренди Львова є  крихітне помешкання  площею всього 15 квадратних метрів. У квартирі є лише одне приміщення, в якому облаштували спальне та робоче місця, а також кухонний куточок.  З найбільших мінусів життя в цій квартирі – відсутність гарячої води, ванної кімнати й туалет у коридорі. Вартість оренди становить 100 доларів, тобто близько 3 тисяч гривень на місяць.