Ціни на оренду житла продовжують бити рекорди: рієлтори розповіли, що може змінити ситуацію

 Про це свідчать дані порталу Rieltor.ua, пише  24 канал . На скільки подорожчало житло у гривнях – далі.  Читайте також  ОСББ у новобудовах: як ефективно використовувати ресурс об’єднання За даними Rieltor.ua, у вересні середня ціна на довгострокову оренду 1-кімнатних квартир у Києві становила 9,5 тисяч гривень. Водночас вартість 2-кімнатних квартир піднялася до 12,5 тисяч гривень. При тому у серпні середня вартість угоди такої оренди становила 8 тисяч гривень та 10,7 тисячі гривень відповідно. Як змінювалися ціни на житло впродовж серпня – вересня у Києві / Інфографіка Rieltor У Львові середня вартість оренди 1-кімнатних квартир становила рекордні 15 тисяч гривень, а 2-кімнатних - 17,9 гривні. Для порівняння серпневі середні орендні ставки знаходились на рівні 13,3 тисячі гривень та 14,5 тисяч гривень відповідно. Як змінювалися ціни на житло впродовж серпня – вересня у Львові / Інфографіка Rieltor Голова Київського міського відділення Асоціації спеціалістів з нерухомості України   Олена Гайдамаха зазначила , що ринок житла реагує на війну хвилями. Як тільки звучать погрози, на столичному ринку з'являється напруження: тихо, немає угод, навіть не можемо здати найдешевше житло, найбільш популярне серед переселенців. Минає тиждень – все розкуповують, ринок пожвавлюється, але це лише до наступної заяви,  – наголосила вона. За її словами, зменшення цін відбулося в останні тижні в усіх районах столиці: як на лівому, так і на правому березі Дніпра. Зараз нерухомість можна орендувати на 15 – 20% дешевше, ніж у 2021 році. До того ж з власниками квартир можна ще торгуватися.