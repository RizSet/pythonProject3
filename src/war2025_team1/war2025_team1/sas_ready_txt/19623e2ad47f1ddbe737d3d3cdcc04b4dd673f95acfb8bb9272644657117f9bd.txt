Пересидіти небезпеку: на Заході України масово бронюють нерухомість

 У розмовах із рієлторами потенційні орендатори не приховують, що хотіли б пересидіти небезпеку. Переломними стали минулі вихідні. Відтак, у західних областях України – бум на оренду нерухомості. Цікаво  Найкращі райони Києва для купівлі житла: рейтинг від відомого девелопера За словами рієлторів, нерухомістю  в Івано-Франківську  активно цікавляться вже 2 тижні. Переважно телефонують зі сходу та півдня України. Здебільшого великі компанії шукають офіси та житло для своїх співробітників. За словами голови обласного відділення Асоціації фахівців з нерухомості України Віктора Фурдіяки, люди цікавляться орендою від 2 до 4 місяців з можливістю пролонгувати угоду. Деякі орендодавці вже зробили передоплату.  У Львові купують квартири з ремонтом, куди вже можна заселитися / Фото unsplash У сусідньому  Львові  більшість орендодавців на такий короткий час здавати свою нерухомість не хочуть.  За словами рієлторки Тетяна Мурадової, у неї були клієнти, які забронювали житло на 10 днів, щоб пересидіти небезпечний період, але скасували бронь, оскільки обрали замість Львова Польщу. Також було звернення від невеличкої громади – дитячого навчального центру з проханням розмістити 120 осіб. Їх скерували до курортних  Моршина та Трускавця , де є більше санаторіїв. Тим часом  у Тернополі та Луцьку  спокійніше. За словами луцького рієлтора Романа Вольчинського, попит на нерухомість збільшується останніх тиждень-півтора. Звертаються, переважно, люди з Харкова, Києва, Дніпра. У Чернівцях  найчастіше питають про таунхауси, приватні будинки та заміську нерухомість. Останній дзвінок був від бізнесменів з Києва. Компанія шукає в оренду 20 квартир для працівників на 1 – 2 тижні. 