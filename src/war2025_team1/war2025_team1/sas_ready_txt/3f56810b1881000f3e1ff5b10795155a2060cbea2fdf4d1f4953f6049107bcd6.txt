Ахметов таємно став власником лондонської нерухомості за $122 мільйона (фото)


 Рінат Ахметов став власником суперелітної нерухомості у центрі Лондона вартістю $122 млн (87 млн фунтів). Придбання відбувалось за посередництва компанії, зареєстрованої в офшорі на Британських Віргінських островах. Про це   у матеріалах, зібраних та проаналізованих Міжнародним консорціумом журналістів-розслідувачів (ICIJ). У липні 2021 року Рінат Ахметов за посередництва зареєстрованої на Британських Віргінських островах компанії Gelion Properties Ltd, яка опікувалась купівлею-продажем елітної нерухомості, уклав угоду про наміри і зобов’язання купити 5-зірковий пентхауз з двох поверхів у житловому комплексі у найдорожчій центральній частині Лондона — на місці історичних військових казарм Челсі. З огляду на локацію, ЖК здобув назву Chelsea Barracks, або ж Казарми Челсі. Понад десять років тому Ахметов став власником апартаментів у комплексі One Hyde Park з видом на Гайд-парк за рекордну для всієї історії Британії суму 136 млн фунтів стерлінгів.