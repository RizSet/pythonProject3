За підсумками 2021 року вартість житла на первинному ринку столиці зросла на 25-35%


 Ціни на квадратні метри в новобудовах Києва за 2021 рік зросли на 25−35%. До березня 2022 року вартість житла економ та комфорт класів вже не зміняться. Про це повідомив засновник групи компаній Concept Group Михайло Підвисоцький. За словами експерта, процес цінової стабілізації в цих сегментах, що складають понад 70% від усіх новобудов Києва, розпочався ще з початку жовтня. Так, за підсумками листопада вартість житла в об'єктах економ та комфорт-класу змінилися лише в 7% житлових комплексів цих категорій переважно з причини переходу до нових стадій будівництва. , — зазначив Підвисоцький. Водночас експерт розповів, що за підсумками 2021 року вартість житла на первинному ринку столиці зросла на 25−35% залежно від якісних характеристик ЖК та активності покупців. За його словами, найбільше зростання цін зафіксоване в нових якісних об'єктах класів комфорт та комфорт+. Найменше подорожчали об'єкти економ-класу — близько 10−15%. Він зазначив, що протягом року найбільший попит — понад 80% усіх покупок на первинному ринку столиці — припав на 1,2-кімнатні квартири площею до 60 кв метрів на стадії будівництва до 1 року. У той же час частка угод з метою збереження коштів за поточний рік склала понад 55−60% від загального обсягу продажів на первинному ринку столиці. Порівняно з 2020 роком, кількість таких угод збільшилась в середньому на 10%.