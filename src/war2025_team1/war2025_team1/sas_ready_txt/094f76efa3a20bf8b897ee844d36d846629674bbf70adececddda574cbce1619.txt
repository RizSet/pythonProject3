Подобова оренда житла: де вигідно винайняти помешкання на короткий термін


 У березні на Оlx зафіксували рекордний попит на подобову оренду житла — понад 1 млн відгуків на опубліковані оголошення, а це в 15 разів більше, ніж торік. Упродовж квітня інтерес до короткострокової оренди стабілізувався до показників мирного часу, однак у порівнянні з минулим роком активність зросла на 52%. Про це свідчать дані OLX Нерухомість. Хтось зупиняється в тимчасовому помешканні транзитом до кінцевої точки призначення, інші орендують будиночок на вихідні, щоб змінити «декорації» чи провести час із близькими. Потреби українців за 3 місяці війни трансформували класичний сезон вікендів. Найактивніше зараз реагують на пропозиції про подобову оренду житла на Закарпатті, Кіровоградщині та Дніпропетровщині. У цих регіонах найбільша кількість відгуків на одне оголошення. При цьому в 82% випадків українці бронюють помешкання телефоном. Якщо ви плануєте орендувати помешкання на короткий строк, то найбільший шанс у вас знайти  . Принаймні таких пропозицій на Olx найбільше — понад 10 тис. оголошень. До речі, порівняно з усіма великими містами, в Києві найнижча середня вартість ночівлі в однокімнатній квартирі — всього 578 грн на добу. В Черкасах доведеться віддати близько 600 грн за ніч, а найдорожче — в Ужгороді. Тут оренда доби в однокімнатній квартирі обійдеться у середньому в 850 грн. Якщо розглядаєте  , то можете обирати з 1 355 наявних оголошень. Зокрема, винайняти помешкання в Кропивницькому коштуватиме близько 725 грн на добу, а середня вартість ночівлі на Волині коливатиметься від 925 грн у Шацьку до 1 436 грн у Світязі. У курортних містечках Карпат середні ціни на будинки також знаходяться в діапазоні 1−2 тис. грн на добу. Якщо ж проаналізувати ціни в   в найпопулярніших регіонах серед пошукачів, то найбюджетніша ночівля буде на Житомирщині — в середньому 500 грн. У Черкаській області, а саме в Умані, ніч обійдеться близько 600 грн, а в самих Черкасах на 150 грн дорожче. Тим часом у Києві середній тариф зараз доступніший, ніж до війни — 576 грн за добу. Ночівля в   традиційно буде найбюджетнішою. Наприклад, найнижчі ціни пропонують у Полтаві — в середньому 150 грн за ніч. На 50 грн дорожче у Вінниці. На такий же тариф можна розраховувати і в Ужгороді. А от в інших західних регіонах, наприклад в Івано-Франківську та Львові, за ніч у хостелі візьмуть у межах 350 грн.