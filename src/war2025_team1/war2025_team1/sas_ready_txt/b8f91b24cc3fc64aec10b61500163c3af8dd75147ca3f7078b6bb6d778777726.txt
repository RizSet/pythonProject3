Що очікує ринок нерухомості у 2024 році: від глобальних тенденцій до локальних прогнозів

 В Україні тенденції ринку житла були діаметрально протилежними. Оскільки в наближених до фронту регіонах ціни на житло знижуються, середня вартість по ринку тут не перевищує показників довоєнного 2021 року. Водночас в інших областях програма державної іпотеки "єОселя" лише підігріває інтерес до купівлі нерухомості, зазначає  24 Канал . До теми  Як змінився ринок нерухомості України у 2023 році Разом з  Корпорацією Нерухомості РІЕЛ  аналізуємо, що відбуватиметься як на світовому, так і на українському ринку житла у цьому році.  Невизначеність щодо терміну завершення циклу зниження ключових відсоткових ставок, призвів до падіння попиту на європейське житло. У 2023 році кількість інвестицій скоротилася на 62% у порівнянні із попереднім роком. Найбільше падіння активності зафіксували у країнах Північної Європи, Німеччині та Франції. Дещо краща ситуація в Нідерландах. Експерти переконанні, що для відновлення інвестування  ціни повинні адаптуватися до реального економічного середовища . Водночас інвестори максимально зацікавлені в житлових активах. Це пов'язано із підвищеним попитом в секторі оренди та зниженням пропозиції. Більше того мегаполіси стикаються з застаріванням житлового фонду. Тож  зростання кількості новобудов  є вкрай необхідним. Якщо у 2024 році європейські держави працюватимуть в цьому напрямку, вже у найближчі роки ситуація з інвестиціями може змінитися.  В Ірландії очікується сплеск будівництва / Фото Pexels Однак, як пише Euroconstruct,  очікувати сплеску будівельної активності в Європі не варто . Навіть навпаки – у 2024 році спостерігатиметься  падіння обсягів введення житла в експлуатацію . А до 2025 року обсяг введення житла може знизитися до 1,51 мільйона одиниць, що стане найнижчим показником з 2016 року. Водночас є країни, де  темпи будівництва, ймовірно, зростуть . Лідером є Ірландія, де аналітики прогнозують збільшення темпів будівництва до 4,4%. Також незначне зростання очікується у Швейцарії, Словаччині та Великій Британії.  Цікаво, що за прогнозами  ціни на житло залишаться стабільними . Помірне номінальне зростання можливе у Данії, Нідерландах, Німеччині, Іспанії та Італії. При цьому французькі ціни впадуть на 2 – 4%. Зростання вартості  прогнозують і в США. Згідно з  даними  Fannie Mae, до кінця 2024 року ціни на житло зростуть на 2,8% у річному обчисленні. Проте ситуацію зі зниженим попитом може змінити збільшення об'єктів та  зниження ставок за іпотечними кредитами.  Ці два фактори створять більше можливостей для покупців та простимулюють їх купувати нерухомість.  За попередніми прогнозами, у 2024 році в Америці буде продано 4,71 мільйона будинків. При цьому збудують 1,48 мільйона новобудов, з них 440 тисяч багатоповерхівок. Згідно з даними Knight Frank регіон  продемонструє  найшвидше та найсуттєвіше зростання у 2024 році.  Завдяки сприятливій демографії, покращенню інфраструктури, постійним інвестиціям у технології та статусу економічного гіганта, Азійсько-Тихоокеанський регіон  має величезний потенціал у сфері нерухомості.  Очікується, що навіть Китай зможе повернути довіру інвесторів та залучити нових покупців.  Стабільним залишиться ринок нерухомості у Південно-Східній Азії. Позитивну динаміку продемонструє Маніла (+5,9% у 2024 році). Цьому сприяє  розвиток фінтеху  в країні. До  подальшого зростання цін на житло  готові також Австралія та Нова Зеландія. Так само очікується, що вартість нерухомості підвищаться у Мумбаї (+5,5%). Це зумовлено високим попитом та сильним економічним зростанням індійського міста.  Згідно з " Звітом про фінансову стабільність ", ринок нерухомості України повільно оговтується від падіння у 2022 році. Ситуація дещо краща на "вторинці". Проте держава активно стимулює покупців купувати новобудови від девелоперів. Цьому сприяє, зокрема,  програма державного кредитування "єОселя" .   ЖК "Америка" від КН РІЕЛ / Фото РІЕЛ Український уряд продовжив програму і на 2024 рік. Станом на 2023 рік,  кредитами скористалося 6 073 родин.   Як зазначила заступниця міністра економіки України Надія Бігун, KPI щодо нового року наразі не встановлений, але очікується, що інтерес до програми проявить ще більше осіб. Про те, що іпотека буде важливим драйвером ринку житла говорять і в   Корпорації Нерухомості РІЕЛ . Девелопер наголошує, що програма надає можливість розпочати новий етап життя, володіючи власною нерухомістю. Як і в попередньому році, найактивніше в експлуатацію вводитимуться об'єкти, що  будують у західних областях України та в Києві.  Саме в цих регіонах і спостерігатиметься  сплеск попиту.  Однак розташування буде не єдиним фактором, що впливатиме на вибір. Покупці, як і раніше, звертатимуть увагу на ціну у співвідношенні з площею оселі, стадію будівництва та активність на будмайданчику, статус девелопера.  Ще одним інструментом, ініційованим державою, що здатний пожвавити попит, є  програма компенсації за знищене житло "єВідновлення".  Сьогодні грошові виплати надають на відновлення пошкоджених після 24 лютого 2022 року приватних житлових будинків та квартир. А нерухомість, що не підлягає відновленню, компенсовують житловим сертифікатом. Особи, що мають в наявності сертифікат, можуть придбати житло на передбачену суму як на первинному, так і на вторинному ринку житла. Згідно з даними ЛУН, лише за 2023 рік  держава отримала заявки на більш ніж 6 тисяч сертифікатів . Рекордсменом стала Харківська область, де було подано 2 716 заявок.  Міністр розвитку громад, територій та інфраструктури Олександр Кубраков розповів, що станом на кінець грудня,  держава встигла схвалити 1 500 заявок . Українці, які стали першопроходцями програми, вже шукають нові квартири чи будинки. Що важливо "єВідновлення" не має обмежень по регіону. Тож програма  дає шанс збільшити продажі  девелоперам зі всієї країни.    ЖК Оk'Land від КН РІЕЛ / Фото РІЕЛ Щодо вартості, то вона може  підвищитися до 15% . Однак це стосується об'єктів, що перебувають на фінальних стадіях готовності. В середньому по ринку збільшення цін може не перевищити 3 – 5%, що буде у 2 – 2,5 раза меншим за прогнозовані темпи інфляції. Та визначальним фактором, котрий визначить напрямок ринку нерухомості України, як і у 2023 році є перебіг бойових дій та кількість масованих атак по українських містах. Тому  девелопери будуть націлені не тільки на будівельні роботи, але й на благодійність .  Шлях до Перемоги надзвичайно важкий, довгий і дається нам ціною життів та здоров’я наших бійців. Ми всі бачимо, наскільки критично важливі на фронті дрони. Сьогодні це потужна зброя, що здатна змінити перебіг війни та примусити окупантів боятися неба.   Тож, окрім машин, медичних засобів, амуніції та інших необхідних нашим героям засобів на війні, РІЕЛ і керівництво компанії зосередилися на забезпеченні бійців батальйону "Свобода" 4-ї БрОП НГУ, які завжди воюють у найгарячіших точках цими пташками,  – розповідають в КН РІЕЛ.  Та й загалом завершення бойових дій та наша перемога стануть передумовою до нового життя – з іншими викликами, планами, залученням внутрішнього інвестора та зміною пріоритетів. Тож наступні роки можуть кардинально змінити ринок. 