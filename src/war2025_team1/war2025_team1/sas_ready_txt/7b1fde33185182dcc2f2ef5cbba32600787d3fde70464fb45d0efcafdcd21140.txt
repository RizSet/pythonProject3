У 2023 році ситуація на первинному ринку житла залишатиметься вкрай важкою — експерт


 У 2023 році ситуація на первинному ринку житла залишатиметься важкою. Про це заявив співзасновник та керуючий партнер компанії INSPI Development Володимир Семенцов. За його словами будівництво житла прямо та опосередковано залежатиме від обставин війни, безпеки життя громадян, динаміки звільнення України від загарбників та економічної ситуації в країні. Він зазначив, що ризики для забудовників та інвесторів зараз чи не найбільші за останні 15 років. Так, за його даними, на межі банкрутства (тобто в умовах неможливості виконати зобов’язання перед покупцями та партнерами по бізнесу) перебуває до ⅔ девелоперських компаній. Водночас за оцінкою фахівця, сукупно до 30% інвесторів, що придбали житло за допомогою програм з розтермінування та іпотеки, з об'єктивних фінансових причин не спроможні погасити накопичену заборгованість за платежами. «На даний час все вказує на те, що в 2023 році ринок „житиме“ саме в таких скрутних умовах», — сказав він. Головні фактори, що можуть позитивно вплинути на первинний ринок житлової нерухомості у наступному році, це: На погляд експерта, за повного збігу всіх факторів, у 2023 році може відбудеться часткове поновлення попиту, але, порівняно з березнем-квітнем 2022 року, в межах 10−15%. «У найближчі 2−3 місяці на ринку збережеться мінімальний (точковий) попит на новобудови переважно економ- і комфорт-класу з рівнем готовності від 80% і вище. При цьому понад 90% покупців будуть зацікавлені в придбанні житла лише у кількох містах: Києві, Івано-Франківську, Львові, Чернівцях, Ужгороді та частково Одесі», — наголосив фахівець. Він нагадав, що собівартість м2 з початку широкомасштабного вторгнення зросла в середньому на 25−30% в іноземній  , що вплинуло на збільшення цін для покупців. «Попри те, що забудовники суттєво збільшили вартість м2 (в середньому на 40% в гривневому еквіваленті), такі цінові зміни на тлі нульового попиту можна вважати суто формальними. Адже протягом останніх 6 місяців реальний покупець за умови повної сплати вартості квартири, міг розраховувати на суттєву знижку в розмірі від 10% до 20%. І з великою долею вірогідності дана тенденція триватиме щонайменше наступних 3 місяці», — розповів фахівець. Володимир Семенцов зосередив увагу на тому, що у 2023 році, попри війну та похідні від неї об'єктивні обставини, на первинному ринку житла цілком можливі тектонічні зміни у веденні будівельного бізнесу, які ґрунтуватимуться на високій якості об'єктів та безпечному придбанні житла. Як   «Мінфін», за даними Держстату, у третьому кварталі спад прийому житла в експлуатацію уповільнився до 39,2% з 54,1% у другому кварталі, зокрема по одноквартирних будинках — до 12,8% із 48,6%, багатоквартирних — до 48,4% із 57,5%. В абсолютних показниках у третьому кварталі було введено в експлуатацію 2 млн 405,1 тис. кв. м житла, зокрема в одноквартирних будинках — 881,1 тис. кв. м, у багатоквартирних — 1 млн 519,7 тис. кв. м, у гуртожитках — 4,3 тис. кв. м.