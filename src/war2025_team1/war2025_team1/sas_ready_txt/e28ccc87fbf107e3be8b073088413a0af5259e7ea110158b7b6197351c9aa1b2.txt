Скандальний закон про містобудування може стати на заваді вступу України до Євросоюзу


 Законопроєкт   про реформування сфери містобудівної діяльності у своєму теперішньому форматі може стати перешкодою вступу України до Європейського Союзу. Про це   депутат Європарламенту від Німеччини Міхаель Галер під час свого візиту до України 9 березня.   Галер сказав, що зміна законопроєкту № 5655 є однією з умов вступу України до ЄС. «Важливі реформи розпочато, це реформа децентралізаціі, вона повинна бути продовжена і завершена. Не можна допустити, щоб Україна полишила шлях боротьби з корупцією. Один з законів, які ми обговорювали, це № 5655, — за нашою оцінкою він є трохи проблематичним. Його треба доопрацювати», — зазначив він. Верховна Рада 13 грудня 2022 року, ухвалила у другому читанні та в цілому законопроєкт № 5655 про реформування сфери містобудівної діяльності. Законопроєкт викликав негативні відгуки в Асоціації міст України. Мери міст неодноразово закликали депутатів допрацювати законопроєкт. На їхню думку, даний законопроєкт порушуватиме права власників земельних ділянок і жителів громад. У НАЗК заявляли, що законопроєкт не узгоджується з Антикорупційною стратегією на 2021−2025 рр. В законі не передбачено механізм усунення, виявлених порушень законодавства, встановлених в результаті здійснення нагляду, санкцій для об'єктів нагляду у разі встановлення порушень, а також яким чином відповідні порушення мають бути усунуті.