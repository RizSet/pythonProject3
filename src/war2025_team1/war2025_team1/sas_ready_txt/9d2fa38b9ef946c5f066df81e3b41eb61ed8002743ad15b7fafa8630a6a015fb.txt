Що робить нерухомість преміальною: розбираємося разом з ЖК Krauss Gallery

 
Класифікація українських новобудов – штука неймовірно гнучка. Те, що за три десятиріччя розвитку ринку первинної нерухомості так і не було прийнято єдиного обов’язкового для всіх класифікатора, призвело до того, що заявлений сегмент нерухомості далеко не завжди правдиво відображає дійсний стан речей. Кожен забудовник позиціонує свій продукт майже як йому заманеться, аби додати цінності в очах потенційного покупця. В результаті два житлових проекти, які номінально знаходяться в одному класі, в реальності можуть відрізнятися абсолютно у кожній своїй складовій. 
Звісно, за довгі роки будівельники досягли певного негласного консенсусу, визначивши стрижневий набір параметрів та своєрідну філософію, які відносять нову забудову до того чи іншого з основних класів. Так, «економ» пропонує мінімум у всьому – у якості матеріалів та технологій, сервісі та опорядженні території. Водночас, таке житло найдешевше з усіх. 
Найпопулярніший сьогодні на столичному ринку комфорт-клас націлений вже на тих, хто готовий доплачувати за більш якісні умови життя. Він передбачає і кращі будматеріали, і більш вдале місце розташування, і власну інфраструктуру тощо. 
Але якщо два найдоступніші класи новобудов розрізнити неважко, коли йдеться про відмінності бізнес- та преміум-класу, все стає значно складнішим. Адже, здавалося б, обидва націлені на найвибагливішу публіку. Обидва пропонують своїм майбутнім резидентам можливий максимум в усьому. Як тоді зрозуміти, житло якого саме класу перед вами, і чи дійсно воно відповідає позиціонуванню від забудовника? 
У тому, що саме виділяє преміум-клас серед інших, та чим він принципово відрізняється від «бізнесу», розберемося разом з  , який зводиться в центрі Києва компанією «Креатор-Буд». 
 
Минає час, змінюються тренди, народжуються нові підходи. Але дещо залишається незмінним фактором, який ще на етапі креслень впливає на статус майбутнього житла. Це локація, де виникне новий будинок. Не дарма саме місце розташування роками займає другу сходинку у топі інтересів покупців житла – одразу після ціни. 
І якщо «економ» можна будувати практично де завгодно, а «комфорт» передбачає більш-менш нормальну транспортну доступність, найвищі класи в умовах мегаполісу можуть з’являтися лише у найзручніших місцях. Вимоги до «бізнесу» при цьому високі, але дещо демократичніші – достатньо, щоб поряд був парк, станція метро та зупинка транспорту, соціальна та торговельно-розважальна інфраструктура в пішій досяжності. 
Але з «преміумом» жодні послаблення вже неможливі. В столиці він має буквально бути оточеним всім необхідним, завжди знаходитися у серці життя міста. Наприклад, ЖК Krauss Gallery може похвалитися однією з найбільш вдалих локацій серед всіх проектів, що будуються в Києві. Він зводиться в самісінькому центрі, на вулиці Круглоуніверситетській, 5-7. 200 метрів до Хрещатика та Бессарабської площі, сотні торговельних, культурних та розважальних об’єктів, елітні ліцеї та школи, зелені зони, кращі клініки та фітнес-клуби – багата інфраструктура Липок дозволить швидко втілити в життя будь-яку забаганку. 
Разом з тим ЖК від «Креатор-Буд» відповідає і підвищеному запиту покупців преміум-нерухомості на приватність. Круглоуніверситетська – вулиця, на якій не зустрінеш звичні для центру натовпи. А за спокій та безпеку мешканців у ньому відповідатиме цілодобове відеоспостереження та пости охорони, а також жорстко зонована система контролю доступу. Зокрема, під квартири та апартаменти в Krauss Gallery відведені різні частини будівлі з окремими ліфтами. А для найвибагливішого з резидентів передбачено навіть квартиру, до якої веде свій особистий ліфт. 
 
 
Щоденні потреби резидентів преміум-класу значно відрізняються від потреб мешканців більш доступного житла. Зазвичай їм не потрібен дитсадок чи супермаркет у дворі, як у «комфорті», адже вони обирають з найкращого, особливо якщо все це поряд. Разом з тим у преміум-класі теж важливе швидке вирішення турбот, які можуть виникнути впродовж дня. Саме тому в ньому порівняно з «бізнесом» значно більший акцент зроблено на ексклюзивний сервіс та послуги. Для мешканців такий будинок – це свого роду неприступна фортеця, де не буває нікого зайвого, а будь-яка потреба задовольняється у лічені хвилини. 
У Krauss Gallery буде доступний не лише обов’язковий консьєрж-сервіс, а й максимум об’єктів, націлених на зберігання часу мешканців. Кімната для проведення зустрічей та переговорів, мебльовані зони відпочинку з бібліотекою, дитяча ігрова кімната, спортивна зона з тренажерами, відкрита зелена тераса для відпочинку на даху – філософія проекту полягає в тому, аби мешканець мав якомога більше можливостей саме у стінах свого будинку. 
А головне – ділив ці можливості лише з вузьким колом сусідів, які відповідають його статусу і яких він знає в обличчя. Так, у Krauss Gallery передбачені тільки 48 квартир та 25 апартаментів, майже всі – з унікальним плануванням завдяки каскадній архітектурі та нетиповому розташуванню вікон. 
При цьому для мешканців передбачено більшу за число квартир та апартаментів кількість паркомісць, що для центру столиці майже диво. Для цього під десятиповерховим будинком спроектували підземний паркінг на цілих чотири рівні. У нього веде окремий ліфт, самі паркомісця обладнані зарядками для електрокарів, а автівки з нижніх рівнів також доставлятимуть спеціальні автомобільні ліфти. 
Висока автономність Krauss Gallery простежується і в технічних рішеннях. Автономне опалення з власною котельнею та автоматична терморегуляція, система очищення води і якісна вентиляція, «розумний будинок» та прогресивна система кондиціонування, а також додаткова шумоізоляція, яка дозволить не чути сусідів ані за стінкою, ані в коридорі – автори проекту прагнуть створювати для клієнтів особливі умови, яких не отримати в іншому місці. 
 
Якщо бізнес-клас допускає певні вольності у використовуваних матеріалах та комплектуючих, «преміум» вже зобов’язує обирати тільки найкраще. Стіни – з цегли, як зовнішні, так і внутрішні. Вікна панорамні – задля краєвиду та природного освітлення, а також з алюмінієвим профілем і трикамерним склопакетом для захисту від шуму вулиці та зайвих тепловтрат. Стелі – висотою від трьох метрів, ліфти – класу «бізнес» і з габаритами, що дозволяють комфортно пересуватися маломобільним людям. Лобі – просторі і з дизайнерським оздобленням. 
Але якщо все це часом можна зустріти і у новобудовах бізнес-класу, то щодо зовнішнього та внутрішнього вигляду будинку преміум значно прискіпливіший. Адже завдання, яке ставлять перед собою архітектори – створити не просто красивий будинок, а максимально ефектний об’єкт, який привертатиме увагу та стане новою пам’яткою на мапі міста. 
У випадку Krauss Gallery важливо було ще й органічно вписати його в існуючу забудову історичного центру Києва. Для цього вентильований фасад житлового комплексу зробили по-європейськи стриманим, з оздобленням натуральним каменем. А система кондиціонування з тепловими насосами на покрівлі дозволила відмовитися від кошиків з кондиціонерами, які могли б зіпсувати благородний вигляд будинку. 
Про унікальну фішку теж подбали. Нею стане нижня частина, виконана з прозорого 3D-скла особливої форми. Завдяки цьому будівля ніби «зависне» у повітрі, додаючи класичній архітектурі дещо футуристичних ноток. А на вигинах скла завжди створюватиметься неповторний візерунок, який стане особливо ефектним у вечірній час, коли фасад ще й підсвітлюватиметься зовні. 
Всередині Krauss Gallery спроектували так само стриманим та вишуканим – з керамогранітною плиткою з текстурою мармуру на підлозі, дерев’яними буазері і продуманим декоративним підсвітленням з різною «температурою» та інтенсивністю. 
Звісно, це неповний перелік критеріїв, за якими можна швидко відрізнити преміум-клас від «бізнесу». Адже у таких проектах важлива індивідуальність – як житлового простору, так і його мешканців. А вона складається з безлічі деталей, які роблять кожен новий будинок не схожим на попередні. 
Але підсумовуючи, «бізнес» та «преміум» цілком можна порівняти з двома учнями. І якщо перший просто старанний і тому отримує добрі оцінки, другий – більш обдарований та креативний, завдяки чому завжди має найвищий бал, ще й з плюсом. 
