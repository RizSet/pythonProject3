Шість нових проєктів у Києві та ще п’ять – у Львові: КН РІЕЛ поділилася планами на 2024 рік

 Як розповів у новому інтерв'ю генеральний директор  Корпорації Нерухомості РІЕЛ   Ростислав Мельник, цьогоріч компанія планує не лише завершити деякі із раніше початих об'єктів, але й запустити низку нових будівництв у Києві та Львові. Що про це відомо, розповідаємо далі.  До теми  Новий рівень комфорту: огляд клубного будинку Hyde Park у Львові З початком повномасштабного вторгнення по всій Україні скоротилися обсяги будівництва. Це засвідчує і статистика. За 2023 рік у столиці ввели в експлуатацію на 15% менше житла, ніж у попередньому році. У Львові – на 38%. За два роки у Львові та в Києві забудовники почали небагато нових проєктів. Ростислав Мельник зазначає, що робота триває здебільшого на наявних будмайданчиках. Переважно добудовують наявні, починають нові черги та працюють над дозвільною документацією, щоб стартувати, коли стабілізується ринок,  – зазначає він.  Однак такий підхід вже невдовзі може призвести до дефіциту житла на первинному ринку.    ЖК Maxima Residence від КН РІЕЛ / Фото РІЕЛ  Ростислав Мельник розповідає, що лише у столиці КН РІЕЛ продає в місяць приблизно 2 тисячі квадратних метрів житла. У Львові ця цифра дещо більша – 4 тисячі. Ми плануємо цей процес збільшити, оскільки ввели багато об’єктів в експлуатацію і працюємо з залишками. Тому пропозиції менше, ніж потрібно, але з літа вона збільшиться. У цьому допоможе запуск нових проєктів. Так, у 2023 році КН РІЕЛ вже розпочала реалізацію ЖК Maxima Residence на Печерську. Два нові проєкти активно будуються й у Львові. При цьому очікується, що обсяги будівництва лише зростатимуть:  Під час війни ми почали в Києві один проєкт, в цьому році ще плануємо шість. У Львові у нас з’явилося два проєкти та плануємо почати ще п’ять,  – наголошує гендиректор КН РІЕЛ.  ЖК Hyde Park від КН РІЕЛ / Фото РІЕЛ Звісно, найвагомішим фактором, що вплине на терміни реалізації запланованих проєктів є темпи будівництва. Однак наразі вони просіли по всій Україні. Винятком не є Київ та Львів.  "У Львові темпи будівництва завжди відставали від Києва. Перший свій об’єкт в Києві я починав у 2014 році. І я тоді не здогадувався, що можна будувати чотири поверхи каркасу в місяць. У Львові це було один або півтора поверхи. Зараз тенденція змінилася, і львів’яни могли вийти на два, два з половиною поверхи", – ділиться Ростислав Мельник.    ЖК Park Life від КН РІЕЛ / Фото РІЕЛ  Проте зараз, щоб вийти на довоєнні темпи, відсутні відповідні ресурси. Найбільша проблема у забудовників – нестача кваліфікованої робочої сили. Тож інвестори та покупці житла, які прагнуть вкластися в новобудови, повинні врахувати цей аспект та запастися терпінням. 