На скільки знизяться ціни на житло до кінця 2022 року: прогноз Української торгової гільдії

 Про це повідомили у пресслужбі Української торгової гільдії (UTG). Зібрали найважливіше щодо  ситуації на ринку житла .  Цікаво  Монолітно-каркасне житло з паркінгом: девелопер про найпопулярніший формат новобудов у Львові Як зазначили аналітики UTG, нині у бік зменшення вартість житла коригують: скорочення чисельності населення низки великих міст, падіння рівня доходів та платоспроможного попиту, активна стадія воєнних дій у низці регіонів України. Водночас зменшилася і пропозиція внаслідок значного уповільнення девелоперської активності й темпів будівництва житла. Це частково вирівняє зміни цін на вторинному ринку,  – вважає керівник Департаменту стратегічного консалтингу компанії UTG Костянтин Олійник. Експерти також відзначили підвищення попиту на купівлю нового житла внаслідок руйнування частини житлового фонду країни у низці регіонів. Об'єктивні чинники – зростання собівартості будівельно-монтажних робіт та будівельних матеріалів – провокують підвищення вартості первинної нерухомості. Згідно з аналізом UTG, вплив на ринок першої групи факторів значно сильніший, а тому найближчим часом  очікується поступове зниження вартості квадратного метра , принаймні до завершення воєнних дій. Однак, зважаючи на зниження нової пропозиції та зростання попиту, у більшості регіонів зниження вартості не буде значним. Загалом на ринку сукупне зниження вартості житла буде не більше ніж 10% проти грудня 2021 року,  – повідомив Олійник. Щодо кількості угод, то за оцінками UTG, за перше півріччя кількість угод купівлі-продажу житла  скоротилася на 25 – 35%  у порівнянні з аналогічним періодом 2021 року. Проте Олійник наголошує, що  ситуація може покращитися , якщо держава ухвалить спеціальні соціальні програми, спрямовані на підтримку громадян, які втратили житло, а також щодо забезпечення квадратними метрами жителів тимчасово окупованих територій. 