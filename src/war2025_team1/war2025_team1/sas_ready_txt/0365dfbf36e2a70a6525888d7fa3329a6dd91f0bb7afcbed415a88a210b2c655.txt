Стало дешевше: за скільки можна орендувати квартиру на Київщині

 Про це йдеться у новому дослідженні  OLX Нерухомість . Де з'явилося найбільше пропозицій та в яких містах найвигідніше орендувати житло розповідає  24 канал .  Варто знати  Як отримати безкоштовне житло в Україні: список держпрограм та умови участі Найбільше варіантів у липні зафіксували у деокупованому Ірпені. Тут орендодавці пропонували 2 569 квартир. Дещо менше оголошень з'явилося в Броварах – 1 378 пропозицій. У Борисполі та Бучі за місяць виставили 979 та 919 оголошень відповідно.  У порівнянні з аналогічним періодом минулого року ціни на оренду у Київській області у липні суттєво знизилися. Однокімнатні квартири подешевшали на 1 400 гривень (падіння на 28,5%), двокімнатні – на 1 500 гривень (-24%), а трикімнатні – на 2 000 гривень (-23%). Найнижчі ціни на оренду, як і минулого року,  у селищі Бородянка.  Тут орендодавці просять у середньому 3 500 гривень на місяць за одно- чи двокімнатну квартиру. У Борисполі, Бучі та Гостомелі  винайняти однокімнатне житло можна за 5 000 гривень на місяць. Трохи менше ніж 5 500 гривень на місяць склала оренда в  Ірпені або Василькові. Найдорожче – близько 6 000 гривень на місяць коштує орендувати житло  у Броварах. Двокімнатні квартири на Київщині здавали в середньому в межах 5 500 – 8 000 гривень на місяць. А ось трикімнатні квартири в липні коштували близько 6 000 – 9 000 гривень на місяць. Найдоступніші ціни на квартири  у Василькові, Борисполі та Бучі,  найдорожче обійдеться оренда житла  в Ірпені та Ворзелі.