НБУ: Банки видали у лютому іпотеки майже на 458 мільйонів


 У лютому 2021 року українські банки видали 617 кредитів на загальну суму 457,9 млн грн. Про це йдеться в    . Обсяг видачі кредитів зріс на 40% проти січня 2021 року та на 81% проти лютого 2020 року. Кількість нових угод за місяць зросла на 39%, за рік — на 35%. Зростання іпотечного кредитування відбувається переважно завдяки кредитам на купівлю житла на вторинному ринку нерухомості. Так, якщо порівняти із січнем 2021 року, у лютому обсяги видачі на вторинному ринку зросли на 47%, або на 124,2 млн грн, на первинному ринку — на 13%, або на 7,7 млн грн. Вторинний ринок продовжує суттєво переважати за кількістю й за обсягом кредитування. Частка укладених іпотечних договорів на купівлю житла на вторинному ринку в лютому становила близько 85% за обсягом від усіх нових видач. Середній розмір   на купівлю житла продовжує зростати. Якщо у січні він становив близько 734 тис. грн, то в лютому — 742 тис. грн. Середній розмір нового іпотечного кредиту на купівлю первинної нерухомості у звітному місяці становив 767 тис. грн, вторинної — 738 тис. грн. Опитування банків свідчать, що ринок іпотечного кредитування дуже концентрований. 89% нових угод (на суму майже 380 млн грн) уклали п’ять банків. У регіональному розрізі найбільше іпотечних кредитів видано в Києві — 171 договір на 177 млн грн (39% від загальної суми). Після Києва найбільше іпотечних договорів укладено в Київській області — 84 договори на 78,5 млн грн (17% від загальної суми), у Харківській — 76 договорів на загальну суму майже 43 млн грн (9% від загальної суми), у Львівській та Дніпропетровській областях — 36 договорів на 28,3 млн грн та 45 договорів на 24,2 млн грн, відповідно.