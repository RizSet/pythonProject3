67% українців здають квартири в оренду. Як почуває себе ринок оренди житла в Україні


 За даними OLX, 67% українців здають квартири в оренду. 29% респондентів зазначають, що дохід, який вони отримують від оренди житла, — основний, а для 71% — це фінансова підтримка до основного заробітку. Такі результати опитування, яке було проведено на платформі OLX. 9% українців віком 65+, які здають житло в оренду, вважають, що кожен орендар — проблемний. Орендодавці віком від 18 до 24 років вважають комунікацію з клієнтом нелегкою справою, тому 60% з них постійно користуються послугами ріелтора. 52% чоловіків і 49% жінок здають на OLX Нерухомість. 88% об'єктів, що здаються, — це довгострокова оренда, а 12% — подобова оренда. Цікаво, що більшість жінок — 71% — здають квартири, натомість кімнати та будинки — тільки 14%. У свою чергу, чоловіки здають частіше офіси, торговельні та складські приміщення (26% проти 11% жінок-орендодавців). Щодо вікової категорії орендодавців, то останні віком 18−25 років частіше здають частину квартири (12%), частину кімнати (32%) та офіси (12%). 29% респондентів зазначають, що дохід, який вони отримують від оренди житла, — основний, а для 71% — це фінансова підтримка до основної роботи. Водночас 49% жінок стверджують, що вони зазнали вагомих фінансових втрат під час пандемії. Чоловіки, у свою чергу, зазначають протилежне. Так, 11% опитаних чоловіків стверджують, що їхнє фінансове становище покращилось, а попит на їхні об'єкти збільшився. Інша ж частка опитаних респондентів — 43% — зазначає, що вони не відчули помітного покращення чи втрат. Згідно з опитуванням на OLX Нерухомість, 32% респондентів на постійній основі користуються послугами ріелтора. Серед аргументів — економія часу та гарантія безпеки. Також ріелтори супроводжують угоду і допомагають зробити перевірку вашої нерухомості. Так, молоде покоління все більше надає перевагу посередництву та участі ріелтора у відносинах з клієнтами. 33% жінок більше схильні до співпраці з ріелтором, ніж чоловіки — 30%. Деякі чоловіки принципово не працюють з ріелторами (21%), серед жінок цей показник дорівнює 19%. Ціни на оренду житла зростають. Тільки за півроку   у Києві подорожчала на 4%. Кількість пропозицій від орендодавців залежить і від місцевості, де здається житло, і від пори року, і від кількості новобудов, які з'являються. Так, у літній період на платформі OLX було представлено понад 7 тис. однокімнаток в Одесі, натомість уже у вересні цей показник збільшився на 3,5 тис. пропозицій. В інших містах-мільйонниках, помітний спад попиту від орендодавців. Наприклад, у Дніпрі та Львові кількість пропозицій про оренду двокімнатної квартири зменшилася на 560 та 440 оголошень відповідно.