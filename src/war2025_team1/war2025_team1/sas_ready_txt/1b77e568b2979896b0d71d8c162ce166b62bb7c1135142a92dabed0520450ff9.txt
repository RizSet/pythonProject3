Ціни оренди квартир у Києві побили річний рекорд


 Ціна оренди квартир в Києві зросла до рекордного значення в 2021 році. Про це   в огляді Центру економічної стратегії. Вартість трикімнатної квартири зросла на 6% до 37 241 грн. З початку липня ціна оренди квартир в Києві в середньому зросла на 21%. Найбільше подорожчали трикімнатні квартири — на 27%, двокімнатні — на 25%, однокімнатні — на 11% з початку місяця. За півроку житло на первинному і вторинному ринках подорожчало відповідно на 15−18% і 7−10%. Фактично ринок житла «добрав» своє та ще й з лишком з 2020-го ковідного року. Багато аналітиків, експертів впевнені в тому, що ринок не тільки звик до нової обстановки, а фактично «адаптував» ковідні обставини під свої звичні ритми і графіки. Якщо ж уважно простежити, що спонукало продавців і забудовників досить швидко міняти цінники, то головний акцент знаходиться в площині потреб громадян у збереженні і примноженні коштів. Адже ринок нерухомості і зокрема житла досі є майже безальтернативним для інвестицій. Житло дорожчає, особливо коли мова йде про первинний ринок: з котловану до введення об'єкта в експлуатацію (за 1,5−2 роки) вартість проінвестованої квартири зростає мінімум на 30%. А в деяких найбільш затребуваних житлових комплексах ціни ростуть в межах 50−80%. Житло — ліквідний товар, інфляція і навіть пандемія не «з'їдають» його вартості. У порівнянні з 2020 роком кількість інвестиційних угод з метою збереження коштів на первинному ринку зросла мінімум на 15%. А в загальній структурі продажів кількість інвестиційних придбань житла вже становить понад 60%. На вторинному ринку ситуація дещо інша: побудоване житло, особливо в будинках радянської епохи, зростає в ціні повільніше. І такі цінові зміни стосуються в основному 1, 2-кімнатних квартир в належному стані, та ще й в вдалих локаціях. Звичайно, 1, 2-кімнатні квартири — кращий спосіб для інвестицій, так як попит на малогабаритне житло площею 35−50 м. кв. занадто високий, з щорічною динамікою до зростання в межах 2−5%. Завдяки високій затребуваності і можливості як мінімум зберегти свої кошти спостерігається потужний поштовх до збільшення вартості квартир.