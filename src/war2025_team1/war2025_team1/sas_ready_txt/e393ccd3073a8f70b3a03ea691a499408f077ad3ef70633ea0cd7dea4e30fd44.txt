"Не хочемо більше ризикувати": попит на житло в деокупованих регіонах помітно просів

 Як розповідають рієлтори, нещодавно кілька угод з продажу житла скасувалися через новини від КМДА про можливу евакуацію з Києва. Хоча мова йшла переважено про столицю, це також впливає і на  попит на заміську нерухомість . Читайте також  Вперше на EXPO Real: хто представляв Україну на найбільшій виставці нерухомості у Європі Наразі купити житло з землею на 3 – 5 соток від забудовника у напрямку Житомирської та Варшавської траси можна в середньому за 200 тисяч доларів. Проте мало хто готовий розпочинати ремонт. Тому увага прикута здебільшого до "вторинки". При цьому власники жила готові серйозно поступатися ціною.  Було багато людей з півдня України, які шукали будинки під Києвом. І коли я говорила, що є класні пропозиції у Бучі, Ірпені, Гореничах або Стоянці, казали: "Вибачте, ні. Ми із такого щойно виїхали, не хочемо більше ризикувати, тому навіть не показуйте нам цей напрямок",  – розповідає рієлторк Світлана Бащук. До теми   Життя відновлюється: за скільки продають квартири в Ірпені, Бучі, Гостомелі Водночас покупці активно цікавляться південним і південно-західним напрямком. Продажі відновилися і у Вишгородському районі. Популярне для заміського житла село Гатне по південному напрямку – від нього всього кілька кілометрів до синьої гілки метро в Києві. Однак і там житло продають значно дешевше. Зараз популярний Одеський напрямок: Крюківщина, Гатне, Юріївка, Тарасівка – місця, де й раніше було відносно спокійно. Гатне й зараз залишається затребуваним: звідти недалеко до метро Теремки, всього 3 – 4 кілометри. Але ціни просіли всюди,  – додає рієлторка. За її словами, в Гатному до повномасштабної війни будинки з чистовою обробкою стартували від 180 тисяч доларів, при цьому зараз можна знайти аналогічні об'єкти з готовим ремонтом за 160 – 175 тисяч доларів. Бащук сподівається, що навесні продажі стрімко підуть вверх. З такою думкою загалом згодні і забудовники, які поки що утримують ціни.