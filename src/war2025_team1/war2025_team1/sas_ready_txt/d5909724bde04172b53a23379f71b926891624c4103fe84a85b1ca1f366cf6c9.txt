В Україні під час пандемії дорожчає житло: з чим це пов'язано

 Лідером у зростанні цін на квартири став Київ. Про те, що відбувається на ринку нерухомості та чому житло продовжує дорожчати, розповів директор Науково-технічного центру Академії будівництва України Іван Перегінець. Цікаво  У якому районі Києва купити квартиру: де зручно та комфортно жити За словами експерта, пандемія та збільшення грошової маси США  вплинули на світові ринки , в тому числі сировинні. Вартість металу зросла на 20 – 30%. У зв'язку з цим арматура в Україні подорожчала  з 17 – 20 тисяч гривень  за тонну  до понад 30 тисяч гривень. Це найбільш вагома складова у будівельному секторі. Тому потягнулися й оздоблювальні та інженерні матеріали,  – пояснив Перегінець. Крім того, уточнив експерт,  покращилася маркетингова складова житла . Забудовники все більше уваги приділяють благоустрою території, наявності дитячих садків тощо. Житло в Україні дорожчає, не дивлячись на COVID-19 / Фото Pixabay Читайте  Дизайн інтер'єру: які тренди з минулого повернулися в моду Серед інших чинників, які  вплинули на зростання цін , слід згадати заробітну плату й дефіцит кваліфікованих фахівців. Влада постійно пропонує збільшити мінімальну зарплату й галузева зарплата будівельників сьогодні складає від 1000 гривень за один день. Плюс можна говорити про дефіцит кваліфікованих робітників: за статистикою 50% від осіб, які виїхали працювати за кордон, працюють у будівельному секторі,  – уточнив Іван Перегінець. За його словами, за кордоном українці набувають досвіду і, повернувшись додому, не хочуть отримувати менше грошей. Це  стимулює підвищення вартості  будівельного сектора. Крім того, в Україні все більше людей  інвестують в об'єкти нерухомості  для подальшої їх здачі в оренду. Це також впливає на ситуацію на ринку. Українці все частіше купують житло для здачі в оренду / Фото Pixabay