Ситуація на ринку заміської нерухомості: Будинків з генераторами стало в 6 разів більше


 Цієї осені українці активніше, ніж торік, цікавляться орендою заміської нерухомості, а пік пошуків припав на перші жовтневі обстріли та заяви про блекаут. Водночас упродовж трьох місяців зросла частка оголошень про оренду будинків, оснащених генераторами. Про це йдеться в аналітиці OLX Нерухомість. Упродовж осені кількість пропозицій на ринку оренди заміської нерухомості збільшилась. У порівнянні з вереснем, загальна кількість оголошень на OLX Нерухомість зросла на 7%. Левову частку оголошень протягом майже 3 місяців становлять будинки — 70% пропозицій. Станом на кінець листопада розподіл пропозицій за типами заміської нерухомості виглядає так: Найбільший вибір помешкання, за даними OLX, з вересня по листопад стабільно залишається на Київщині, Дніпропетровщині та Одещині. При цьому, в листопаді більш ніж половина пропозицій (54%) знаходяться в межах населеного пункту. Обрати житло до 15 км до найближчого міста можна серед 39% оголошень, а от від 20 до 50 км на сайті тільки 8% пропозицій. За типом стін у листопаді найчастіше до здачі пропонують цегляні будинки (77% пропозицій або 5,7 тис. оголошень), найпоширеніший тип зовнішнього утеплення — мінеральна вата (52% оголошень), а опалення в переважній більшості індивідуальне газове (57% пропозицій). Найдорожче оренда такого будинку обійдеться в Київській області — в середньому 52 000 грн/місяць (в 1,5 раза більше, ніж у вересні), а найдоступнішу ціну пропонують на Чернігівщині — в середньому, 4 000 грн/місяць. Оренда будинку з газоблоків з електричним опаленням і зовнішнім утепленням з пінопласту коштуватиме від 9 000 грн/місяць на Волині до 24 000 грн/місяць на Київщині. Цегляні помешкання з власною котельнею найвигідніше винаймати на Рівненщині — в середньому 3 850 грн/місяць, найвищі ж ціни на Київщині — близько 98 000 грн/місяць, що на 20% більше, ніж у вересні. Самі українці цієї осені більше, ніж торік, цікавилися орендою заміської нерухомості. При цьому, пік запитів збігся з масштабними обстрілами інфраструктури 10 та 17 жовтня (38 587 і 37 356 пошуків відповідно), а також із заявами влади про можливий блекаут 31 жовтня (32 256 пошуків). Загалом в середині листопада 2022 інтерес до заміської оренди був втричі вищим, ніж в листопаді 2021 року. За вподобаннями у типі житла протягом листопада українці найохочіше відгукувалися на оголошення: А трійкою найпопулярніших регіонів за відгуками на 1 заміський будинок стали Закарпатська область, Чернігівщина та Івано-Франківщина. Кількість пропозицій про здачу будинків з генераторами впродовж осені зросла в 6 разів до 1 177 оголошень. Будинків зі скважиною протягом листопада пропонували у 3 034 оголошеннях, в 441 пропозиції вказували наявність підвалу. При цьому, останніх оголошень цього місяця у порівнянні з вереснем поменшало на 12%. Аналогічно реагують і самі українці — за майже 3 місяці на будинки з генераторами попит збільшився в 4 рази (з 3 до 10 потенційних орендарів на 1 оголошення). У жовтні був найбільший попит на оренду будинків із власною скважиною та підвалом — 9 та 10 орендарів. Середня вартість оренди будинку 50 м², грн/міс