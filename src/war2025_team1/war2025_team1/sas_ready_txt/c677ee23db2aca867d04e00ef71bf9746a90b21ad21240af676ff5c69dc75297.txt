Фонд держмайна виставив на продаж непрофільний актив Нацбанку з дисконтом 50%


 Фонд держмайна виставив оздоровчий комплекс «Прикарпаття» на повторний приватизаційний аукціон. Стартова ціна комплексу становить 32,2 млн грн. Про це   прес-служба ФДМУ. Санаторій «Прикарпаття» розташований в місті Яремче на березі річки Жонка. Площа земельної ділянки становить 2,73 га. Будівництво комплексу не завершено і включає дві черги. Ступінь готовності першої черги — 96%. Це будівля площею більше 2000 м2. Вона складається з п'яти дворівневих номерів і трьох квартир. Крім цього, передбачені приміщення під громадське харчування, тренажерний зал, більярдну, сауну і басейн. Заявки на участь в аукціоні приймаються до 16 січня. У ФДМУ відзначають, що оздоровчий комплекс належить Національному банку України і є його непрофільним активом.