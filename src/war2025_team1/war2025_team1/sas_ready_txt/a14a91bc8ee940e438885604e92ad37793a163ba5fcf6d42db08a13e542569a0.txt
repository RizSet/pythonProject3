На всі гроші: який вигляд має найдорожча квартира в Харкові

 Автор оголошення зазначає, що це не квартира, а справжня мрія. Коштує помешкання близько 1 500 000 доларів або 54 745 500 гривень. Гламурні апартаменти з'явилися на платформі OLX, повідомляє  24 Канал . Зверніть увагу  Будівництво буде локомотивом розвитку, – девелопер про перспективи українського ринку житла Гламурна квартира має загальну площу 371 квадратний метр, серед яких кухня займає 32 "квадрати". Вона розташована на дев'ятому поверсі 18-поверхового житлового будинку. Квартира вміщує більш ніж 5 кімнат, які виконали за дизайнерським проєктом. Під час ремонту використовували тільки дорогі матеріали. Кожна кімната справді розкішна, але для багатьох може здатися надто гламурною. І така думка складеться не дарма, адже в інтер'єрі використали багато елементів золота, ліпнини, мармуру, плитки та яскравого освітлення. Найдорожча квартира в Харкові / Фото OLX "Супер елітна квартира-мрія!!! У самому центрі Харкова! 371 квадратний метр. 3-поверхова, три види опалення, тераса. Все зроблено з найдорожчих якісних матеріалів. Цю квартиру треба бачити!" – зазначила авторка оголошення. Квартиру продають з меблями, але їх небагато. Новому власникові чи власниці потрібно буде придбати все необхідне, що теж потребуватиме коштів. Тож вартість розкішних апартаментів насправді не остаточна. Дечого з побутової техніки також не вистачає. Особливістю квартири є велика тераса з панорамним краєвидом на Харків та околиці. Там можна буде облаштувати гарну відпочинкову зону. Приватна тераса / Фото OLX