Чому жителі новобудов переплачують за комуналку і що з цим робити


 Часто забудовники змушують жителів новобудов переплачувати за комунальні послуги. Адвокат Ю До «Riyako & Partners» Катерина Аніщенко   «Мінфіну», як боротися з драконівськими тарифами і на що звертати увагу інвесторам. Суми, які приходять за комунальні послуги щасливим власникам квартир в новобудовах, часто в рази перевищують звичайні розцінки для населення. Це може бути пов'язано з двома причинами. У цій ситуації мешканці опиняються заручниками забудовника або керуючої компанії. Щоб переукласти договори з постачальниками комунальних послуг, їм потрібна документація. «Разом з тим, замовник зобов'язаний передати зведений і підключений до інженерних мереж житловий будинок, який будувався з залученням коштів фізичних і юридичних осіб, об'єднанню співвласників або власнику, або експлуатуючій організації протягом 120 календарних днів з дня його прийняття в експлуатацію», — говорить Катерина Аніщенко. Але як показує практика, цих термінів не завжди дотримуються. 1. Власникам квадратних метрів в багатоквартирному будинку необхідно створити ОСББ. Саме ця структура буде займатися і питанням укладення договорів з усіма постачальниками комунальних послуг, і вирішенням спорів, що стосуються будинку. 2. На етапі укладення договору із забудовником потрібно вивчити дозвільну документацію, де прописуються терміни закінчення будівельних робіт і введення в експлуатацію. Також варто придивитися до технічних умов на підключення комунікацій (окремо електрику, водопостачання, водовідведення, газопостачання (при наявності). «У цих документах вказані схеми і точки підключення будинку до комунікацій, перелік робіт, які повинні бути виконані для цього, умови подачі і розміри виділених потужностей, заходи з обліку і зберігання споживаних ресурсів. Ці дані необхідно порівняти з інформацією, яку озвучує забудовник», — зазначає Катерина Аніщенко. Інвестора має насторожити невідповідність технчних умов та обіцянок менеджерів забудовника. Коли, скажімо, прописано, що будинок буде підключений до централізованої системи опалення, а працівники розповідають про індивідуальне опалення або окрему будинкову котельню. Або, наприклад, коли в документах йдеться, що для підключення будинку до електромережі повинна бути побудована трансформаторна підстанція, а в проєкті вона не передбачена, або передбачена, але не побудована. Ще один небажаний пункт в договорі — обов'язковість ведення справ співвласників виключно керуючою компанією забудовника. Відмова забудовника надати клієнту будь-який з зазначених документів або виявлення в них невідповідностнй повинні стати тривожним дзвіночком для потенційного покупця. І краще тричі подумати, перш ніж інвестувати в такий об'єкт.