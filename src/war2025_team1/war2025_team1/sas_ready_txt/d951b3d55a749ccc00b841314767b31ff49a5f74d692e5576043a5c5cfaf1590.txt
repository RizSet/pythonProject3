Біженців у Амстердамі переселять на круїзний лайнер: у чому причина

 Як повідомляють ЗМІ, лайнер перебуватиме в амстердамському порту 6 місяців, починаючи з 1 жовтня. На судні планують обладнати  додаткові 500 ліжкомісць . Мешканцям нададуть повну свободу пересуванням судном та дозволять залишати його у будь-який час.  Читайте також  Робота велася неперервно, – як КН РІЕЛ сприяла евакуації мешканців з ЖК "Львівський Квартал" Одним із чинників проблеми з розміщенням біженців є загальний дефіцит житла у Нідерландах. Від перенаселення страждає не лише Амстердам, але й невеликі містечка. Навіть отримавши офіційний прихисток, чимало мігрантів змушені лишатися жити у таборах, бо не можуть знайти житло. При цьому табори не пристосовані для довгого перебування. Криза підігрівається численними скандалами. Один із інцидентів, пов'язаних із притулками відбувся минулого тижня. Навколо найбільшого табору для біженців виявили 700 осіб, які ночували за межами центру просто на землі під тентом, в цілковитій антисанітарії. Серед них – вагітні жінки, діти, люди з хронічними хворобами. Наприкінці серпня у Тер Апелі померло тримісячне немовля. Причини поки розслідують, але смерть дитини прикула увагу до умов перебування в центрах для біженців, де, зокрема, перебувають і українці. Ми побачили безліч ризиків для здоров’я. У людей пухирі, хворі ноги, проблеми зі шкірою, бо вони не можуть помитися і сплять на вулиці у жорстких умовах. Деякі мають серцеві та респіраторні захворювання,  – коментує побачене Червоний Хрест.  Депутатка Європарламенту Софія інт Вельд зазначила, що міграційна проблема – суто політична. На її переконання, Нідерланди є однією з найбагатших країн світу і якби політики проявили ініціативу – про біженців дбали б значно краще. Вона звинувачує у трагедіях політиків з антимігрантськими поглядами, які вважають, що якщо не пускати мігрантів у країну, вони зникнуть. Амстердамський олдермен Грут Вассінк каже, що круїзний лайнер є тимчасовим та короткостроковим рішенням та закликає уряд Нідерландів реформувати систему надання притулку в країні.