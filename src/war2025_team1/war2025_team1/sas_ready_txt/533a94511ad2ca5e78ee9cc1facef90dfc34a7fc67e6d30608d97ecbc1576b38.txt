Продавці віддають квартири із суттєвими знижками: рієлтори про вторинний ринок нерухомості

 Ціни на квартири на вторинному ринку у всіх регіонах країни пішли вниз. Водночас більшість потенційних покупців не поспішають укладати угоди та чекають суттєвішого здешевлення. Як зазначають аналітики, їхні очікування можуть виправдатися за умови, що воєнні дії затягнуться. Читайте також   Дешевше навряд чи буде, – девелопер розповів, чи варто сьогодні купувати квартиру у новобудові В Ужгороді  є потенційні покупці, але нема ажіотажу. Рієлторка Олена Бировчак розповідає, що після початку воєнних дій до міста приїхало багато, які зрозуміли, що Ужгород – зручне місто. Через це ціни на квартири в Ужгороді зросли на 10 – 15% — продавці чекали на бум, але його не сталося. Тому зараз вони готові надавати потенційним покупцям знижку 5%. За 1-кімнану квартиру просять 30 – 37 тисяч доларів, а 2-кімнатну – за 38 – 45 тисяч в залежності від стану та місця розташування. У Львові  покупці цікавляться нерухомістю значно менше, аніж до війни. Цікавляться житлом виключно з ремонтом, куди можна приїхати та жити,  – розповідає директор місцевого АН "Будинок Лева" Микола Ковалевський А ось квартири в новобудовах, за його словами, не надто популярні. Тому власники готові знижувати ціни на 20%. Ковалевський каже, що 1-кімнатна квартира в новому будинку, яка до війни виставлялася за 26 тисяч доларів, була нещодавно продана за 21 тисячі. Решта квартир поки що не дешевшає. В Івано-Франківську  розповідає директор АН "Ріелтор" Роман Глушко, угоди купівлі – поодинокі. У перші дні війни вартість житла тут зросла на 20%, сподіваючись, що переселенці почнуть скуповувати квартири. Але вже зараз їм довелося зменшити ціни на 5%. Ціни на однокімнатні квартири в місті стартують від 19 – 22 тисячі доларів, а в новобудові в центральній частині міста – близько 40 тисяч доларів. Двокімнатні коливаються в межах 27 – 29 тисяч доларів, а в нових будинках – 49 – 55 тисяч Угоди у Києві практично немає, каже директор АН "Брок-Ріелті" Дмитро Корчев. Ринок оренди відновлюється, а ось покупців на квартиру знайти складно,  – каже він. Та додає – продавці змушені були знизити ціни на 10 – 15%, щоб привабити потенційних покупців. Наприклад, двокімнатна квартира на Троєщині площею 72 квадратних метри, яка у довоєнний час коштувала 72 – 75 тисяч, була продана за 65 тисячі. Трикімнатна у передмісті Києва Василькові на першому поверсі п’ятиповерхівки виставлялася за 35 тисяч доларів, але покупець заплатив за неї 27 тисяч доларів. У Дніпро, розповідає директор місцевого АН, приїжджає багато переселенців із Харкова та Херсона, але вони не купують квартири. Вони винаймають житло, деякі їдуть далі на захід країни,  – розповідає він та додає, що дехто приїжджає взагалі без речей. Небагато продавців, які хочуть продати квартиру швидко, готові давати знижки 30 – 40% від довоєнної вартості. Так, 1-кімнантну квартиру неподалік центру продали за 25 тисяч доларів, тоді як до війни вона коштувала 36 – 37 тисяч доларів. Рієлтор АН Олексій Красотов розповів, що у місті багато переселенців із Херсона, Миколаєва та Маріуполя, вони цікавляться житлом, особливо у центрі. Як і в інших містах країни, в Одесі готові надавати потенційним покупцям знижки до 20%. Приміром, двокімнатна квартира у центрі, яка до війни коштувала 78 тисяч доларів, зараз продалася за 65 тисяч.  Частина покупців, кажуть рієлтори, не поспішають купувати житло, чекаючи подальшого падіння цін. Їхні прогнози можуть виправдатися, вважає Корчев. Якщо воєнні дії затягнуться, а пожвавлення не буде, нерухомість продовжуватиме дешевшати.