Будівництво триває, але покупців нема: що відбувається на первинному ринку нерухомості

 Однак, як зазначають експерти,  попит на квартири у новобудовах  залишається на нульовому рівні. Винятком можна назвати окремі регіони України.  Читайте також   Пільгова іпотека "єОселя": як отримати кредит на готову квартиру та житло, що будується Попри війну в Україні продовжують роботи на будівельних майданчиках. Окремі девелопери за цей час навіть встигли ввести в експлуатацію декілька об'єктів. За січень – вересень введено в експлуатацію понад 4,8 мільйона квадратних метрів житла, зокрема: 2 мільйони квадратних метрів – в одноквартирних будинках; 2,8 мільйона – у багатоквартирних будинках. Так, це на 44,9% менше, ніж за аналогічний період минулого року... Але з урахуванням усіх обставин це об'єктивний показник,  – повідомив голова парламентського Комітету з питань фінансів, податкової та митної політики  Данило Гетманцев . За його словами, всупереч негативній тенденції, є регіони, які наростили обсяги житлового будівництва. Зокрема, метраж введеного в експлуатацію житла збільшився: Важливо, що за підсумками 3-го кварталу збереглася позитивна сезонна динаміка... Зокрема, протягом липня – вересня побудовано практично стільки ж, як за все перше півріччя, з довоєнного січня – лютого і до кінця червня, а саме більш ніж 2,4 мільйона квадратних метрів,  – додав Гетманцев. Водночас на ринку нерухомості в Україні  продовжують фіксувати значне зниження продажів . Не в останню чергу на це впливає економічна нестабільність, а також подорожчання квадратних метрів. Приміром, у столиці за час війни ціни на "квадрат" зросли на 30 – 45%. Й через подорожчання будматеріалів ціна навряд чи знизиться найближчим часом.  Держава робить усе можливе, аби змінити ситуацію. Зокрема, у жовтні в тестовому режимі почала працювати "єОселя" – програма доступної іпотеки. Однак фахівці вважають, що цього замало. Президент Асоціації фахівців з нерухомості України Юрій Піта вважає, що навіть з 2023 року, коли програма стане доступною для усіх українців, то особливого ефекту очікувати не варто, бо  в умовах війни кредити брати доволі ризиковано . А мова йде про кредити на 20 наступних років, на які мало хто може зараз запланувати своє життя. Крім цього, не варто й забувати про падіння реальних доходів більшості співгромадян.