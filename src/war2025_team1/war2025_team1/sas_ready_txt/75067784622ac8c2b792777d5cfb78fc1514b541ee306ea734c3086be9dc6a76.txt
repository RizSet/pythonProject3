Житлові висотки, таунхауси і склади привабливіші для інвестицій, ніж інші сегменти ринку нерухомості — дослідження


 Ринки житлової багатоквартирної і складської нерухомості залишаються найбільш привабливими для інвесторів у 2021 році, вважають у компанії NAI Ukraine,   Інтерфакс-Україна. Ці сегменти нерухомості мають кращі перспективи розвитку, тоді як роздрібна торгівля і готельний бізнес залишаються під тиском пандемії, що ускладнює залучення інвестицій у ці галузі. Згідно із дослідженням американської асоціації учасників ринку нерухомості The Real Estate Roundtable, в першому кварталі 2021 року стан галузі характеризується як «оптимістичний»: індекс настроїв зріс на 15 пунктів з початку року і досяг 59 балів, у секторі комерційної нерухомості — до 79 балів. «Обумовлений пандемією розвиток е-комерції стимулювало інвестиції в сегмент складських приміщень в Україні. Аналогічно з трендами американського ринку — житлова нерухомість продовжує залишатися найбільш активною. В Україні — це не тільки тренд впливу пандемії, а й факт того, що це єдиний ринок, який може розвиватися за відсутності кредитного фінансування. Обсяг угод у минулому році склав $1,9 млрд, що в дев'ять разів перевищує показник у секторі комерційної нерухомості. Це обумовлено тим, що створення комерційної нерухомості здійснюється за рахунок власного капіталу девелоперів, що істотно сповільнює його розвиток», — повідомили в NAI Ukraine. Серед найбільших угод на ринку нерухомості в 2020 році: придбання компанією Dragon Capital столичного бізнес-центру 101 Tower, складського комплексу «Фалбі», Львівського індустріального парку, а також продаж компанією логістичного центру «Омега-2» фармдистрибьютора «Оптима-Фарм». Крім того, в готельному сегменті відбувся продаж компанії «Смартленд» київського готелю «Дніпро». Незважаючи на відсутність іноземних інституційних інвесторів в українській сфері нерухомості в 2020 році, динаміка та обсяги внутрішніх угод свідчать про позитивний тренд, вважають експерти NAI Ukraine. Компанія NAI Ukraine заснована в 2016 році, є українським представництвом мережі консалтингових компаній у сфері комерційної нерухомості NAI Global, компанії № 3 в світовому рейтингу консалтингових компаній і нерухомості 2020 року. NAI Global володіє більш ніж 400 офісами в 55 країнах світу з 7 тис. співробітників. Щорічний обсяг угод компанії складає понад $45 млрд. В управлінні компанії знаходиться більше 38 млн кв. м. Є дочірнім підприємством компанії C-III Capital Partners, яка управляє близько $150 млрд.