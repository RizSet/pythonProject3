Які квартири в «оренду» шукають в Києві (інфографіка)


 6 з 10 київських орендарів шукають однокімнатне житло, трикімнатні квартири у найменшому попиті серед шукачів житла — 8%. Про це йдеться у результатах дослідження, які провели аналітики OLX Нерухомість. За перше півріччя 2019 року серед усіх відгуків на оголошення 58% припало на однокімнатні квартири, 34% — на двокімнатні, 8% — на трикімнатні. За даними аналітики, однокімнатні та двокімнатні квартири було дешевше знімати на початку року, адже до літнього сезону вони збільшились в ціні. У червні вартість оренди «двійок» зросла на 4%, однокімнатних — 2%. Ситуація з «трійками» протилежна — квартири дорожчали на початку року, приріст склав майже 5%, а до літа змін не простежувалось. «Якщо порівнювати середню вартість квартир першого півріччя 2019 і 2018 років, то очевидним є зростання цін на всі види житла. Наприклад, „однушки“ зросли на 43% в середньому, „двійки“ — 30%, а трикімнатні піднялись майже на половину, приріст склав 44%», — свідчать результати дослідження.