Нераціональні запити та відсутність страху: як змінився ринок оренди Києва

 Про це свідчать дані порталу Bird, повідомляє 24 Канал. У свіжій статистиці аналітики розповіли, чи змінилися запити в киян при оренді квартир та що загалом відбувається на ринку.  Більше  На які квартири буде попит у 2023 році: прогноз девелопера   Якщо при перших блекаутах експерти сходилися на думці, що відсутність світла зробить оренду на високих поверхах не актуальною, то зараз самі кияни спростовують цю думку.  Як розповіли у Bird, житло винаймають навіть у багатоповерхівках, де тривалий час нема світла та не працюють ліфти. Новобудова біля метро Васильківська. Після чергового обстрілу в будинку немає світла, відповідно не працюють і ліфти. Молода пара приїздить на перегляд квартири, що знаходиться на 21 поверсі. Підіймаються пішки, оглядають і підписують договір оренди в той же вечір,  – зазначають аналітики.  І це не поодинокі випадки, попит на високі поверхи та панорамні вікна впав з початком війни і лишається на тому ж рівні. Орендарів попереджають: разом зі світлом пропадає вода, не працює опалення й ці проблеми будуть актуальні, доки будуть блекаути. Проте  люди обирають квартири очима й гарний дизайн перекриває всі побутові недоліки.  Це 100% не раціонально, але це та реальність, яку ми бачимо наразі.   У Києві зріс попит на оренду житла / Фото Bird До повномасштабного вторгнення люди шукали квартири з панорамними вікнами. Потім був раціональний страх під час перших вибухів. Тепер знову  квартири з панорамою є у топах запитів.  Нещодавно орендар з квартири у Шевченківському районі радісно розповідав, що бачив зі свого вікна, як наші ППО вдало відпрацьовують по російських цілях.  – розповідають аналітики. Люди обладнали свої помешкання газовими горілками, потужними акумуляторами, з сусідами скинулися на генератори для інтернету, а пішки на 16 поверх сприймають як додаткове фізичне навантаження – не більше. "Київ живе, працює, вчиться і дає ворогу відсіч, навіть на ринку оренди", – наголошують в Bird.  Вартість оренди знову впала на 10 – 15%. Середні ціни розподілилися таким чином: Медіанна вартість оренди житла в Києві / Фото Bird Водночас попит, навіть попри свята, трохи виріс та у порівнянні з груднем збільшився на 3%. Якщо раніше кінець грудня – початок січня були традиційно "тихим сезоном", то цього року перегляди та договори були і 31 грудня ввечері, й 1 січня вдень.