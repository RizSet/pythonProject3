Шмигаль озвучив суму, яку зараз отримують за програмою «єВідновлення»


 Понад 20 тисяч українських родин вже отримали кошти на ремонт пошкодженого житла за програмою «єВідновлення», середня виплата складає 78 тис. грн. Про це   прем'єр-міністр Денис Шмигаль у фейсбуці. Також він повідомив, що держава отримала від громадян майже 5 тисяч звернень щодо компенсацій за знищене житло (не слід плутати з пошкодженим житлом). За його словами, у застосунку «Дія» вже згенеровано понад 300 сертифікатів. «На ці сертифікати цього року виділили з бюджету 2,5 млрд грн. Цього тижня врегулювали деякі питання по цій програмі, що дасть змогу людям почати користуватися сертифікатами за знищене житло вже найближчим часом», — зазначив очільник уряду. Крім того, Шмигаль розповів про відновлення закладів соціальної інфраструктури, зруйнованих чи пошкоджених росіянами. Зокрема, від початку вторгнення росіяни пошкодили 1455 медичних закладів, 190 цілком зруйнували: 411 з них відновлено повністю, ще 412 — частково. Також вдалося відбудувати більше 500 освітніх закладів. Раніше «Мінфін»  , що українцям виплатили майже 1,5 мільярда за програмою «єВідновлення». 10 травня 2023 року в Україні стартувала програма «єВідновлення», в рамках якої компенсацію до 200 тис. грн на ремонт почали отримувати власники пошкодженого житла. Для отримання виплат за програмою єВідновлення необхідно: Ці кошти можна використовувати на придбання будівельних матеріалів, оплату будівельних робіт та послуг підрядників, які мають відповідні коди для роботи, а їх продавці подали заявку на участь у програмі через портал «Дія». Також з 1 серпня у «Діє» стартував прийом заявок на компенсацію за зруйноване через війну житло.