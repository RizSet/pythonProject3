Соціальне житло в Україні стане доступнішим. Що змінив Кабмін


 Кабінет Міністрів зробив доступнішим соціальне житло. Про це йдеться в   пресслужби Мінсоцполітики. За словами міністра соціальної політики Юлії Соколовської, осіб, які потребують соціального захисту та мають недостатній для придбання або оренди житла дохід, візьмуть на соціальний квартирний облік. Надалі вони зможуть отримати соціальне житло. Це стосується громадян, для яких соціальне житло є єдиним місцем проживання. Їх середньомісячний сукупний дохід менше середньої вартості найму житла в населеному пункті та прожиткового мінімуму.   Також на соціальне житло можуть претендувати внутрішньо переміщені особи, які не мають житла або житло яких зруйноване в результаті збройної агресії Росії. До прийняття відповідних змін соціальне житло залишалося недоступним через невідповідність норм чинного законодавства вимогам ринку. За словами Соколовської, це відбувалося через те, що середньомісячний сукупний дохід громадян повинен бути менше величини середньої вартості оренди житла в гуртожитку і прожиткового мінімуму. Тому громадян з доходом лише в розмірі мінімальної зарплати або пенсії не брали на соціальний квартирний облік.   Розмір орендної плати будуть розраховувати, помноживши мінімальний розмір плати за оренду 1 кв. м загальної площі квартири або житлового будинку на мінімальну норму забезпечення житлом, а не 1 кв. м кімнати в гуртожитку на мінімальну норму забезпечення житлом.  