Шахраї на ринку нерухомості: як пандемія вплинула на оренду та купівлю квартир

 З чим це пов'язано та як змінилася кількість договорів купівлі-продажу та оренди квартир, розповіла голова Київського міського відділення Асоціації фахівців з нерухомості (рієлторів) України (АФНУ) Олена Гайдамаха на XXV Міжнародної конференції "Ринок нерухомості: передова практика". Важливо  Як зробити нежитлове приміщення житловим: деталі, нюанси та документи За словами Олени Гайдамахи, зниження шахрайських афер на ринку нерухомості у 2020 році пов'язане з пандемією коронавірусної інфекції, внаслідок якої знизилася загальна кількість угод. Кількість угод на вторинному ринку у сегментах купівлі-продажу та оренди квартир у період весняного локдауну 2020 року скоротилася в середньому на 30 – 40%,  – пояснила вона. Пандемія привела до зниження числа угод / Фото Pixabay Цікаво  Як змінилися ціни на житло у Києві з 2014 року: інфографіка У Києві понад 80% випадків шахрайства припадає на оренду житла. За словами Гайдамахи, найчастіше це відбувається через відмову від рієлторських послуг. При цьому експертка наголосила, що в українській столиці не більше 1/5 сертифікованих рієлторів серед осіб, які себе так називають. Зараз ринок позбавлений всіх, у тому числі дискримінаційних, обмежень для роботи. Водночас існує велика потреба у реформуванні рієлторського ринку саме в частині професійної підготовки фахівців і захисту клієнтів,  – пояснила Олена Гайдамаха. За її словами, саме рієлтори мають убезпечити угоду. Також фахівчиня додала, що галузь потребує реформи, яка передбачатиме захист прав споживачів і кваліфікаційні критерії для рієлторів.