Попит на квартири зростає: яке житло найчастіше купують у Києві 

 Про це свідчать дані агентства нерухомості "Благовіст". Розповідаємо про найважливіше.  Варто знати  З оздобленням чи без: яку квартиру купити, щоб заощадити час та кошти На операції  до 50 тисяч доларів  припало 13% від загальної кількості угод. Здебільшого громадяни купували одно- та двокімнатні квартири. Найдешевшою покупкою став паркінг у Шевченківському районі – 20 тисяч доларів. У сегменті  від 50 – 100 тисяч доларів  пройшло понад третину операцій (36%). Переважали дво- та трикімнатні квартири у спальних районах. Наприклад, трикімнатну квартиру за 53 тисячі доларів купили у Деснянському районі. При цьому не варто виключати, що все більше інвесторів підіймають ставки. Так, у грудні було продано однокімнатну квартиру в новобудові (Голосіївський район) за 100 тисяч доларів. Угоди із ціною  від 100 до 250 тисяч доларів  зайняли 38% грудневого ринку. Попит мали дво- та трикімнатні квартири у Шевченківському, Голосіївському та Печерському районах. За 105 тисяч доларів купили трикімнатні апартаменти у Шевченківському районі. У цьому ж районі трикімнатна квартира в історичному будинку коштувала 250 тисяч доларів. Найдорожчим придбаним нежитловим приміщенням площею 200 "квадратів" став об'єкт у Подільському районі. Його вартість становила  1,2 мільйона доларів. У грудні істотно зріс попит на покупку квартир, особливо в найвищому ціновому сегменті. Найшвидше з ринку йшли квартири в історичних будинках і новобудовах. Заявок на покупку дуже багато, тому частина угод буде проведена вже в січні, що вплине на динаміку ринку після новорічних канікул,  – зазначила гендиректор "Благовісту" Олена Біберова.