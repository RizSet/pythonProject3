Ринок формують покупці: експерт про зміни цін на українську нерухомість

 Про це у ранковому ефірі "Сніданку на 1+1" розповів президент асоціації нерухомості України Юрій Піта, інформує 24 канал.  Читайте також  Ринок нерухомості оживає: на яких київських об'єктах відновили будівництво Протягом травня будівництво в містах України відновилось  у 44% новобудов.  За інформацією звіту про фінансову стабільність Національного банку України, у Києві на кінець травня запрацювали  25% будівельних майданчиків . У регіонах, які частково окуповані чи постраждали внаслідок повномасштабного вторгнення Росії в Україну, будівництво нового житла наразі заморожене. Ми зараз спостерігаємо різні тенденції, залежно від ситуації в Україні. У Києві, наприклад все відбувається достатньо повільно. Ринок почав працювати активно на початку травня, коли запрацювали реєстри. За ці 1,5 місяця угод дійсно небагато, пропозиції з’являються, їх стає все більше. Покупець чекає на зниження цін, проте продавець не поспішає їх знижувати,  – зазначив експерт. Піта наголосив, що власники нерухомості психологічно не бояться воєнного стану та вірять, що покупець зможе придбати квартиру по заявленій вартості. Через це ціна на житло не знижується навіть попри воєнний стан. Він підкреслив, що на це вплинула і пандемія. Я приходжу та кажу "знаєте, у мене є така сума коштів, готові купити хоч завтра". Продавець аналізує і погоджується на пропозицію. Відбувається торг. І по факту та ціна, яка вказана в оголошенні, може бути дійсно нижчою… Якщо говорити про такі міста як Київ, Одеса, то все ж таки, цей канат згодом перетягне на себе покупець і він буде диктувати умови. В західних регіонах, імовірніше за все, буде довоєнна ціна,  – підкреслив експерт. Якщо говорити про Київщину, яка постраждала від російської армії, покупці неохоче розглядають її, як місце для життя. Насамперед через пошкоджену інфраструктуру. За словами Піти, попри зниження цін на 20 – 30%, вигідною інвестицією у цих містах можна назвати ціну, знижену на 50% і більше. Наразі найдешевші квартири у східних та південних регіонах України. Одне з найбільших знижень цін спостерігається у Харкові: В Харкові були угоди купівлі-продажі, поодинокі, але з цінами мінус 50 – 60% від довоєнних,  – зазначив Піта.  Експерт також розповів, що в Україні змінився портрет покупця. Зараз це, в першу чергу, вимушені переселенці, які мають можливість придбати собі нерухомість, щоб залишитись на довгий період в іншому регіоні. Також вони надають перевагу вторинному ринку, оскільки це зазвичай квартири, які вже готові до проживання.