Мешканців багатоквартирних будинків зобов'яжуть призначити управителів

 Нововведення стосується тих багатоквартирних будинків, які ще не визначилися із формою управління та не провели відповідний конкурс до 1 травня 2021 року. До теми  ОСББ чи керуюча компанія: як не помилитися при виборі управління багатоквартирного будинку Цим законопроєктом встановлюється строк, протягом якого ОМС має обов’язково провести конкурс з призначення управителів багатоквартирних будинків. Адже чинним законодавством цей строк не визначено,   – зазначила заступниця Міністра розвитку громад та територій Наталія Хоцянівська. Вона наголосила, що зараз у багатьох багатоквартирних будинках співвласники займають інертну позицію – там не створено ОСББ та не обрано управителя. Проте це важливо, адже управитель забезпечує належне утримання спільного майна, прибудинкової території, займається задоволенням господарсько-побутових потреб мешканців,  – наголосила заступниця Міністра.