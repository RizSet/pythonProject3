Влада Франції конфіскувала в чоловіка Людмили Путіної віллу «Сюзанна» на Лазурному березі

 
Вілла «Сюзанна» була конфіскована у підприємця Артура Очеретного, нинішнього чоловіка колишньої дружини російського президента Людмили Путіної, у грудні 2023 року. 
 . Про це пише видання “ ”. 
Вилучення відбулося після скарги французького відділення Transparency International – правозахисники вимагали перевірити походження коштів, на які було придбано віллу. 
Зараз вілла має покинутий вигляд, в ній ніхто не живе. 
Оцінна вартість вілли «Сюзанна» складає 5,4 млн євро. Вона являє собою особняк площею 450 квадратних метрів з 8-ма спальнями і прилеглою територію площею 5000 квадратних метрів. 
Про віллу вперше стало відомо в 2017 році, коли журналісти з Центру з дослідження корупції та організованої злочинності (OCCRP) випустили розслідування про фінанси Очеретного. Як випливало з вивчених журналістами документів, віллу було придбано наприкінці 2013 року. 
Раніше, після скарги антикорупційної організації «Трансперенсі Інтернешнл – Франція», влада країни провела на віллі обшук. Після початку війни на її стінах з'явилися графіті з українським прапором та написом «Fuck Putin».