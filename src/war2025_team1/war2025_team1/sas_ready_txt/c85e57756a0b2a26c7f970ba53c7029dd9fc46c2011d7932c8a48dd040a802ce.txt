Щоб не платити зайвого: як скористатися безкоштовним сервісом оцінки нерухомості

 Якщо у 2022 році через початок великої війни сервіс згенерував близько 500 тисяч довідок, то вже у 2023-му показник сягнув 1,4 мільйона. Голова ФДМ Віталій Коваль у колонці для ЕП розповів, як працює цей сервіс і як ним скористатися. Зверніть увагу  Шість нових проєктів у Києві та ще п’ять – у Львові: КН РІЕЛ поділилася планами на 2024 рік За допомогою сервісу ФДМ користувачі найчастіше оцінюють житлову нерухомість (55% від усіх запитів). 35% – стосувалися земельних ділянок, 10% – нежитлової нерухомості. Електронну довідку можна отримати безкоштовно у власному кабінеті сервісу. Туди можна увійти  за допомогою цифрового ключа . Довідки, які згенерував користувач, зберігаються в його кабінеті. Кожна має унікальний реєстраційний номер. Довідкою можна скористатися протягом 30 днів від дати створення. Джерела інформації встановили Податковий кодекс та "Порядок роботи єдиної бази даних звітів про оцінку". Сервіс враховує відкриті джерела даних, а також відомості про ціни, зазначені в договорах купівлі-продажу об'єктів нерухомості та внесені нотаріусами до єдиної бази. Варто зазначити, що оцінкова вартість не враховує індивідуальні особливості нерухомості (стан і ремонт), тобто усереднює цей показник. Деякі проблеми створюють і самі користувачі. Багато хто свідомо вносить до системи неправдиві дані, щоб зменшити вартість свого майна і, відповідно, суми податків.