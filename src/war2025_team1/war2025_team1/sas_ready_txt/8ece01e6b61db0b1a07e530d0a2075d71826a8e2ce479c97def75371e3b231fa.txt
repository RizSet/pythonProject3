Списання боргів за кредити на житло, яке знищили окупанти: у ВР готують відповідний законопроєкт

 Як повідомив очільник комітету Ради з питань фінансів, податкової та митної політики Данило Гетманцев, у Верховній Раді вже погодили відповідний законопроєкт. Читайте також  Ринок нерухомості оживає: на яких київських об'єктах відновили будівництво За словами Гетманцева, документ схвалили прем'єр-міністр Денис Шмигаль і очільник Національного банку України Кирило Шевченко.  За дорученням Президента погодили з Главою Нацбанку та Прем'єр-міністром розробку законопроєкту про списання заборгованості зі споживчих кредитів на придбання рухомого та нерухомого майна, яке було знищено під час військових дій,   – написав Гетманцев. Відомо, що законопроєкт буде внесений до Ради протягом наступного тижня.  Людина не повинна виплачувати борг за об'єкт, що не існує,   – додав голова Комітету Верховної Ради України з питань фінансів, податкової та митної політики. До речі, заступниця міністра громад і територій  Наталія Хоцянівська пояснила , хто може не оплачувати комуналку за період з 24 лютого. За її словами, це особи, які понад 30 днів були відсутні у своїх помешканнях та надали у відомства відповідну довідку. Остання є підставою для того, щоб постачальник послуг зробив перерахунок.   