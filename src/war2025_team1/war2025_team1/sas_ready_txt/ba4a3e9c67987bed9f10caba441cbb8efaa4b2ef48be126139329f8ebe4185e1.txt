Ізраїль планує обмежити короткострокову оренду житла

 На думку уряду Ізраїлю, будинки, які здаються подобово, перешкоджають орендарям винайняти житло на довготривалу перспективу. Через це в країні планують обмежити подобові пропозиції.  Цікаво  Нові пріоритети: яке житло будуватимуть в Україні після війни У 2019 році Тель-Авів пообіцяв розглянути можливість обмеження нерухомості для відпочинку, пославшись на стрімке зростання кількості квартир, які пропонують туристи на Airbnb. Однак через пандемію коронавірусу ініціативу було відтерміновано. До питання повернулися у листопаді 2021 року, коли влада опублікувала житловий план на кілька наступних років, одним із ключових елементів стала  пропозиція обмежити короткострокову оренду  кількістю одиниць, які пропонуються на день, тиждень або місяць. Поточна пропозиція також включає можливість запровадити систему ліцензування, при цьому ліцензії на оренду не видаватимуться в районах з підвищеним попитом.   Уряд регулюватиме подобову оренду житла в Ізраїлі / Фото Pexels  Власників житла, які здають його в короткострокову оренду звинуватили в тому, що вони завдають збитків готелям, які намагаються оговтатися від наслідків коронавірусу. Крім цього, це ускладнює пошук житла тим, хто шукає варіанти, які здаються для тривалого проживання. Як повідомив представник Airbnb, зараз на онлайн-платформі налічується понад 10 тисяч власників житла з Ізраїлю, які пропонують винаймати своє житло. Для порівняння, в країні налічується 56 914 готельних номерів. Асоціація готелів Ізраїлю закликає до суворішого регулювання короткострокової оренди та підвищення податків на будинки, що здаються в оренду на час відпустки. Її представники стверджують, що зараз правила гри несправедливі, оскільки більшість операторів короткострокової оренди не сплачують податки на комерційне використання, що дозволяє стягувати нижчі ціни на розміщення. Оновлений план житлового будівництва планують опублікувати у червні 2022 року. До нього можуть увійти: Тель-Авів не єдине місто, яке намагається врегулювати короткострокову оренду. Так, у Парижі було накладено штрафи для незареєстрованих орендодавців. Таким чином Франція намагалася контролювати охоплення Airbnb. У Барселоні користувачі платформи повинні отримати ліцензію. А у Берліні будинок можна здати до 90 діб на рік.