Карантин — не перешкода. Попит на 1-кімнатні квартири зріс на 3%


 Незважаючи на березневий карантин, попит на 1-кімнатні квартири за 3 місяці 2020 року, порівняно з аналогічним періодом 2019 року, зріс в середньому на 2,5-3%. 
Про це повідомила директор з маркетингу багатофункціонального ЖК POLARIS Home&Plaza Анжеліка Саакян. Порівняно з 1 кварталом минулого року, обсяг продажу квартир на первинному ринку Києва та області майже не змінився, розповідає Саакян. Разом з тим зросла кількість придбаного житла в сегменті 1-кімнатних квартир. Кількість проданих 3-кімнатних та багатокімнатних незначно зменшилася.   «Саме 1-кімнатні квартири викликають стійкий інтерес у потенційних покупців. З початку року квартири площею 35-46 м2 становили до 70% від усього продаваного житла», — зазначила Анжеліка Саакян. За її даними, понад 50% всіх однокімнатних квартир у житлових комплексах, що будуються, купують в перші 6-9 місяців від початку будівництва, коли ціна найнижча. Експерт розповіла, що більше 60% всіх 1-кімнатних квартир купують для їх подальшого перепродажу на стадії введення будинку в експлуатацію, або ж для подальшої здачі в оренду. «На сьогодні збільшення попиту на 1-кімнатні квартири зумовлено очікуваним зниженням прибутковості депозитних вкладів більш ніж на 1/3, що змушує багатьох шукати альтернативні можливості для примноження накопичених коштів», — наголосила Анжеліка Саакян. Представник забудовника вважає, що до кінця року попит на 1-кімнатні квартири може зрости сумарно на 8-10%. На її думку, потенціал попиту багато в чому залежатиме від ефективності вжитих заходів по боротьбі з вірусом, плану Кабміну щодо подолання кризових явищ в економіці, стабілізації курсу національної валюти, реформуванні будівельної сфери, а також від політичної стабільності. Девальвація гривні й песимістичні прогнози щодо курсу на найближче майбутнє можуть істотно змінити розклад на ринку нерухомості і ціни на квартири. , зараз вигідно купувати житло в новобудовах. Курс долара вже зріс, а переписувати гривневі прайси забудовники ще не почали. Але з'явилися і додаткові ризики — незрозуміло, як будуть будувати будинки під час карантину, і напередодні обіцяного експертами економічної кризи. У тих,  , з'явився шанс вибити у продавців великі знижки. Або почекати з новосіллям і дочекатися загального зниження цін. Те, що воно станеться, ріелтори вже майже не сумніваються.