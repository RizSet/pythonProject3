Львів чи Київ: де орендувати житло зараз дешевше

 Якщо справа стосується купівлі нового житла, то Львів справді "обганяє" Київ. Однак оренда дорожчою буде у столиці. Про це розповіли експерти українського маркетплейса DIM.RIA, передає  24 Канал . Зверніть увагу  Будівництво буде локомотивом розвитку, – девелопер про перспективи українського ринку житла Станом на третій квартал 2023 року середня вартість оренди однокімнатної квартири  в Києві  становить  14 970 гривень . Це на 16% більше, ніж у другому кварталі. Двокімнатна квартира обійдеться приблизно в 17 962 гривні на місяць, що на 16% більше, ніж минулого кварталу. Цікаво, що найвища орендна ціна в столиці становить 182 тисячі гривень, і це трикімнатна квартира. У Львові  середня вартість оренди однокімнатної квартири складає  13 472 гривень.  Якщо порівнювати з другим кварталом, то вона зросла на 8%.Середня вартість двокімнатних квартир зросла на 9% і становить 15 184 гривні. До речі  Як змінилися ціни на житло в західних регіонах з початку війни: цифри вас здивують З цікавого: найдешевшу однокімнатну квартиру у Львові здають за 2 тисячі гривень, а найдорожчу однокімнатну – за 110 тисяч гривень. "Загалом, говорячи про ціни на оренду у Києві та Львові, у третьому кварталі показник того, що у столиці дорожче житло, складає 11% на однокімнатну квартиру і 18% – на двокімнатну. Для порівняння: у другому кварталі ці цифри становили 2% і 11%", – прокоментував менеджер з продуктів маркетплейса DIM.RIA Віталій Поберезький.