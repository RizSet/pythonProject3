Скільки коштує найдорожча квартира в Харкові: ціна вас шокує

 Квартиру описують як "шикарну та елітну", вказуючи, що це житло преміумкласу в Клубному будинку. Продажем апартаментів займається місцева агенція з нерухомості, тож новий власник чи власниця повинні будуть сплатити ще певний відсоток посередникам. Про це повідомляє  24 Канал , посилаючись на дані з платформи онлайн-оголошень OLX. Зверніть увагу  Пільгова іпотека "єОселя" під 3%: відповідаємо на поширені питання Квартира розташована на 2 поверсі шестиповерхового будинку. Вона має площу 100 квадратних метрів, серед яких кухня займає 46 "квадратів". Формат квартири: передпокій, кухня-студія, спальня з лоджією та виходом на вуличний балкон, дитяча спальня, 2 санвузли. Все робилося собі, з дорогих і якісних матеріалів. Квартира повністю укомплектована технікою, продається з паркомісцем на верхньому рівні, яке розташоване близько до входу, і входить у вартість квартири,  – зазначає автор оголошення. Ремонт квартири справді гарний, однак ціна дуже висока. На фото видно, що деякі меблі новому власнику чи власниці потрібно буде докупити. До слова, дизайн і якість матеріалів важко оцінити, бо світлини не чіткі. Квартира за ціною близько 70 мільйонів гривень / Фото OLX Опалення в квартирі автономне. Перевагою цього житла є те, що вона розташована в будинку на закритій території, яку охороняють. "До центру міста – 2 хвилини, до парку Горького – 2 хвилини, 5 хвилин до станції метро "Наукова", – додає агент з нерухомості. Точна вартість цієї квартири становить  1 848 990 доларів . Автор оголошення вказує, що з реальним покупцем можливий торг.