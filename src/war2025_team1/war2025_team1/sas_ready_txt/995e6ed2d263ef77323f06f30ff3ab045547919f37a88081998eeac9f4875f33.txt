За будівництво "нахалбудів" планують ввести кримінальну відповідальність

 Про це повідомив міністр розвитку громад та територій Олексій Чернишов, йдеться у повідомленні пресслужби міністерства. Читайте також  Кому не варто купувати дворівневу квартиру: девелопер назвав цікавий нюанс За надбудову ще декількох поверхів, які не були задекларовані перед початком будівельних робіт, забудовники та інші відповідні учасники ринку можуть понести кримінальну відповідальність. В основі реформи містобудування та контролю лежать дві фундаментальні речі. Це, в певному сенсі, – лібералізація прав девелоперів. Вона дозволить стимулювати будівництво та розвиток цивілізованого бізнесу,  – підкреслив міністр Олексій Чернишов. Він додав, що влада планує вдатися до радикальних методів боротьби із недобросовісними будівельниками.  На іншій чаші терезів – криміналізація та посилення адміністративної відповідальності за порушення. Немає іншої історичної пам’яті, якщо не буде покарання. Тож тут ми займатимемо дуже жорстку позицію. У вересні 2021 року було ліквідовано Державну архітектурно-будівельну інспекцію (ДАБІ) і створено новий орган – Державну інспекцію архітектури та містобудування (ДІАМ). Тож міністр сподівається на якісні зміни. У нас є три запобіжники або страховки – це нові люди, які розділяють цивілізовані принципи роботи, нова структура, побудована на цифровій системі, яка унеможливлює прояв корупції, а також постійна робота з антикорупційними органами,  – наголосив очільник Мінрегіону.