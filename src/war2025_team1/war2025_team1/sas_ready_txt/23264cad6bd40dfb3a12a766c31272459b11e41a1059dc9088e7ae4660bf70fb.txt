Ринок нерухомості впав майже втричі за 9 місяців 2022 року — Опендатабот


 За 9 місяців 2022 року нотаріуси завірили 224 тисячі договорів щодо нерухомості. Це у 2,7 разів менше, ніж минулого року — за відповідний період 2021 року нотаріуси зафіксували 598 тисяч договорів. Про це   Опендатабот. Ситуація трохи покращилася в третьому кварталі, проте 2022 рік все ще залишається провальним для ринку нерухомості. Переважна більшість цих угод стосується купівлі-продажу квартир та житлових будинків (28%) та земельних ділянок або паїв (38%). Для порівняння: у 2021 році частка договорів купівлі-продажу квартир та житлових будинків становила 36%, а земельних ділянок та паїв — 31% від загальної кількості завірених угод. Покупки квартир та житлових будинків у 2022 році впали майже в 3,5 рази: з 218 тисяч до 63 тисяч угод. Провальним виявився ІІ квартал 2022 року. З квітня по травень було укладено лише 9,4 тисяч договорів. Ситуація з купівлею-продажем земельних ділянок та паїв краща: кількість угод за 2022 рік скоротилася лише вдвічі. Якщо за три квартали минулого року було засвідчено 183 тисячі договорів, то цього року лише 85 тисяч. У найбільш провальному для ринку нерухомості другому кварталі кількість угод упала до 11 тисяч.