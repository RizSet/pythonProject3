Що допоможе будівельній галузі пережити 2023 рік: думка фахівців

 Зараз будівництво прямо та опосередковано залежить від перебігу війни, нових загроз та загалом економічної ситуації в країні. У  Корпорації Нерухомості РІЕЛ  вважають, що важливим кроком, який зможе простимулювати галузь, є співпраця держави та будівельного бізнесу.  Читайте також  Що робити інвестору при виявленні дефектів у новобудові Згідно з даними ЛУН, за три квартали 2022 року українські забудовники запустили будівництво 68 тисяч нових квартир. Це у 2 рази менше, ніж за аналогічний період 2021 року. Найактивніше будівельні компанії працювали над розпочатими проєктами з високим відсотком готовності. Менш активно вели роботи на нових майданчиках. Кількість угод з купівлі-продажу теж скоротилася. Хоч покупці проявляють інтерес до нерухомості, що відчутно, зокрема, за кількістю звернень у відділи продажів, відсоток покупок скоротився у 3 рази. Згідно з Мін’юстом, за 3 квартали 2022 року нотаріуси провели лише 114 тисяч угод щодо нерухомості. Докорінно змінити тенденції, які спостерігаються на ринку житла, може лише перемога України, вважають у КН РІЕЛ. Це дасть сигнал про відновлення економічної активності у країні, що стане передумовою до зростання заробітних плат та покращення споживчих настроїв населення. Однак, поки війна триває, є кілька способів мінімізації збитків для будівельної галузі. Минулого року уряд запустив ефективний інструмент подолання житлової кризи – програму "Доступна іпотека". За прогнозами, реалізація іпотечної програми матиме довгостроковий позитивний вплив на економіку, підвищить попит на житло та стане стимулом для девелоперів розпочинати нові проєкти.    ЖК "Шенген" від КН РІЕЛ / Фото РІЕЛ Скористатися іпотекою можуть усі українці, при цьому особливі умови пропонують для військових, правоохоронців, педагогів, медиків. Станом на кінець 2022 року за програмою в Україні видали 277 іпотечних кредитів. Однак про покращення оборотів будівельного бізнесу говорити поки що рано, насамперед через той фактор, що об'єкти, які перебувають на етапі будівництва, кредитуються банками неохоче.  Основна проблема в цій програмі – небажання більшості банків-учасників програми заходити в первинний ринок нерухомості. Готового житла у забудовників не дуже багато. Завдяки державній іпотечній програмі воно може швидко закінчитися,  – розповіли раніше у КН РІЕЛ. З початком війни житлова та комерційна нерухомість України перестали цікавити іноземних інвесторів. Відродити цей інтерес може комплексна відбудова деокупованих регіонів. Як заявив під час виступу на Всесвітньому економічному форумі в Давосі заступник міністра економіки Олександр Грибан, такі вкладники можуть бути залученими у процес вже сьогодні.  Ми заохочуємо іноземних інвесторів розглядати Україну як платформу розвитку бізнесу і, не втрачаючи час, вже зараз бути залученими до інвестування та процесу відбудови країни. Для цього була створена ініціатива із залучення інвестицій Advantage Ukraine та інвестиційне меню можливостей з потенціалом понад 400 мільярдів доларів,  – зазначив Грибан. Вже зараз відомо, що низка країн-партнерів та бізнесів планує долучитися до відбудови українських міст. Денис Шмигаль представив, які країни відповідатимуть за відбудову тієї чи іншої області. Наразі відомо, що   ЖК "Берег Дніпра" від КН РІЕЛ / Фото РІЕЛ  Залучення західних фахівців стане додатковою рекламою України для інвесторів, початком створення нових проєктів та впроваджень інноваційних технологій будівництва, а в комплексі – хорошим сигналом, що можна повертатися на тутешній ринок. Й чим швидше це станеться, тим активніше відроджуватиметься галузь.  Житло стає менш доступним для українців. Це – одна із проблем, яку варто розв'язати. Й почати потрібно з основ, тобто будматеріалів. З 24 лютого ціни на них зросли майже у два рази: цемент на 15 – 45%, бетон – 15 – 30%, арматура – на 20 – 50%, утеплювачі – на 25 – 45% тощо.  Внаслідок російських обстрілів частина виробництв пошкоджена чи знищена, ще низка підприємств опинилася на тимчасово окупованих територіях. Приміром, російські окупанти обстріляли завод німецької корпорації Knauf у Соледарі, який щороку виробляв до 60 мільйонів квадратних метрів гіпсокартонних плит і до 300 тисяч тонн сухих будівельних сумішей. Водночас блокування морських портів призвело до збільшення витрат на доставку імпортних товарів та матеріалів, необхідних для внутрішнього виробництва.   ЖК "Містечко Підзамче" від КН РІЕЛ / Фото РІЕЛ Уряд своєю чергою прийняв низку рішень, спрямованих на дерегуляцію сфери містобудування, зокрема, спростив процедуру імпорту будівельної продукції та мінімізував митні платежі. Однак ринок потребує внутрішніх інвесторів, які готові запускати мінізаводи, виробництва будівельних матеріалів і супутніх товарів. Це вигідно всім: і країні, і бізнесу. З іншого боку держава повинна ухвалити для них лояльну податкову політику та впровадити додаткові пільги. Питання компенсації за зруйноване росіянами житло постало майже одразу після початку повномасштабного вторгнення. Наразі відрегулювати процедуру виплат повинен законопроєкт №7198, який уже невдовзі розгляне парламент у другому читанні. Крім того, українці матимуть можливість обирати географічне розташування нового житла. Тобто переселенці, які отримають компенсацію, сформують нову хвилю попиту, яка зможе втримати баланс на ринку впродовж поточного року та стане мотивацією для будівельних компаній розпочинати нові будівництва. 