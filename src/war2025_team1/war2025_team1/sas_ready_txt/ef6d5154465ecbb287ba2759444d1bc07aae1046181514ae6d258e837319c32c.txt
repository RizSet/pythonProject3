Які ціни на квартири в Черкасах: дізнайтесь, де помешкання найдешевші, а де – найдорожчі

 Рієлтор Олександр Франко каже, що найбільший попит зараз є на однокімнатні квартири. Їхня середня вартість збільшилася одразу на початку 2023 року. Зверніть увагу  Як підтвердити дохід при купівлі квартири: поради девелопера Квадратний метр у новобудові в середньому вартує 650 доларів. Проте можна знайти бюджетніші варіанти. Найдешевшими наразі є "хрущовки". Якщо брати найдешевші – це так звані "хрущовки": від 18 – 20 до 30 тисяч доларів за однокімнатні квартири. Все залежить від стану і поверху,  – розповів місцевий рієлтор. Що стосується однокімнатих квартир, на які зараз найбільший попит, то вони коштують приблизно до 40 – 45 тисяч доларів. З початку року вартість таких помешкань в середньому зросла від 15 до 25 відсотків. Зазвичай активність починається з лютого. Люди хочуть щось змінювати в житті, щось робити. Тому починають активно купувати. Я б назвав це ще накопиченим із попередніх періодів попитом,  – пояснив причину Олександр Франко. Зараз ринок поступово стабілізується, додав рієлтор: "Зараз дешеві квартири вже трохи й "просіли". Ринок ними наситився, тому знизили ціни. Ціни на нерухомість дуже чутливі до ситуації в країні, починаючи від дрібних і закінчуючи глобальними подіями. Але разом з тим, попри війну люди живуть, планують своє майбутнє, продають, купують". Найменш доступною європейською країною з точки зору вартості придбання власного житла є Словаччина. Щоб купити там житло, треба повністю відкладати свою зарплату аж протягом 14,1 року. Найлегше заробити на квартиру в Бельгії та Норвегії, попри те, що ціни там досить високі. Відкладати на житло треба 4,3 і 4,7 року відповідно. У Польщі, де з початку війни проживає дуже багато українців, люди змушені  заощаджувати 8,1 року .