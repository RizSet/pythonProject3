В Україні введення в експлуатацію житла впало на 44,9% — Держстат


 В Україні за перші три квартали 2022 року прийнято в експлуатацію 4,82 млн квадратних метрів житла, що на 44,9% нижче за показник за аналогічний період минулого року. Про це свідчать дані Державної служби статистики,   Інтерфакс-Україна. ► Введення в експлуатацію приватних одноквартирних будинків впало на 33,7% - до 2 млн кв. м. Водночас площа введених в експлуатацію квартир у багатоквартирних будинках впала майже вдвічі - до 2,8 млн кв. м порівняно із 5,7 млн кв. м за три квартали минулого року. Крім того, введено в експлуатацію 6,2 тис. кв. м гуртожитків, що на 72% менше ніж за аналогічний період минулого року. Загалом введено в експлуатацію 60,98 тис. квартир, що вдвічі менше, ніж за аналогічний період минулого року. З них 13,21 тис. — в одноквартирних будинках, 47,77 тис. — у багатоквартирних будинках. За даними Держстату, у третьому кварталі спад прийому житла в експлуатацію уповільнився до 39,2% з 54,1% у другому кварталі, зокрема по одноквартирних будинках — до 12,8% із 48,6%, багатоквартирних — до 48,4% із 57,5%. В абсолютних показниках у третьому кварталі було введено в експлуатацію 2 млн 405,1 тис. кв. м житла, зокрема в одноквартирних будинках — 881,1 тис. кв. м, у багатоквартирних — 1 млн 519,7 тис. кв. м, у гуртожитках — 4,3 тис. кв. м.