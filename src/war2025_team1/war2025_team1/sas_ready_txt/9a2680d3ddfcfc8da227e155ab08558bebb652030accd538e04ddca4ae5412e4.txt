Київміськбуд відновив роботи на 10 будмайданчиках та підняв ціни на 15%


 Компанія Київміськбуд відновила роботу на 10 із 22 довоєнних будмайданчиках. За підсумками 2022 року здано в експлуатацію 101,7 тис. кв. м житла. Про це повідомила директор департаменту продажу та маркетингу холдингу Тетяна Маркова,   «Інтерфакс-Україна». Йдеться про ЖК «Абрикосовий», Miraх, «Урловський-1», «Урловський-2», Twin House, «Поділ Град», «Кирилівський гай», «Гвардійський», Lake House, Urban Park. Відновлення робіт стартувало у червні. Компанія повернулася на об'єкти високої готовності, які можна було добудувати та ввести в експлуатацію. ЖК на початкових етапах будівництва поки що призупинені. Протягом минулого року вдалося здати в експлуатацію три житлові комплекси — «Райдужний», «Гвардійський» і насамперед «Оберіг-2», а також чотири паркінги. Щодо нових проєктів, то у 2022 році Київміськбуд їх не запускав. «Головне — добудувати розпочаті комплекси, а їх зараз 22. На майбутнє у Київміськбуді розроблено нові проєкти на 500 тис. кв. м нерухомості», — зазначила Маркова. За її словами, протягом року вартість будматеріалів зросла майже на 50%. Тому довго утримувати ціни на довоєнному рівні неможливо. У результаті ціни в середньому підняли на 10−15%. Окрім того, спостерігається низький попит на нерухомість. «Найменше люди думають про купівлю нерухомості, коли поряд постійно щось вибухає і ракетні обстріли. Попит ледве теплиться. Більш-менш активно цікавитися нерухомістю почали у вересні», — наголосила директор департаменту продажів.