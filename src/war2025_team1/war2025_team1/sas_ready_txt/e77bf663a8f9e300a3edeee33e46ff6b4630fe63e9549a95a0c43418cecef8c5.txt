Фокус на «первинку»: чому квартири подорожчали на 15%

 
 
 
Найбільше житла прийнято в Печерському районі столиці – 47 549 кв. м. Найменше – в Оболонському: 695 кв. м. 
Основна причина такого стрімкого скорочення – тривала  . 
Нагадаємо: до списку функцій цього відомства, крім усього іншого, входить видача сертифікатів готовності (здачі в експлуатацію) і дозвільних документів на початок реалізації об'єктів будівництва. Реформу розпочато 13 березня минулого року Денисом Шмигалем – тоді ще міністром розвитку громад і територій, а нині – прем'єр-міністром. І переформатування досі не закінчено, хоча спочатку його завершення анонсували через три місяці після старту. 
Разом із цим, як зауважують у Держстаті, джерелом статистичної інформації щодо показників початку та завершення будівництва є адміністративні дані з Реєстру будівельної діяльності. Але наразі отримати актуальну інформацію з нього неможливо: Мінрегіон вводить в дію першу чергу Єдиної державної електронної системи у сфері будівництва, складовою якої є Реєстр. А це у свою чергу потягнуло за собою перегляд даних. «Статистична інформація за 9 місяців 2020 року та 2020 рік, яка сформована на їхній основі, може бути актуалізована. Про уточнення даних буде повідомлено додатково на вебсайтах Держстату та його територіальних органів», – пояснює відомство. 
Попит розподілився 60% х 40% на користь первинного ринку. За даними консалтингової компанії City Development Solutions, у новобудовах продано близько 30 000 квартир, що на 16% менше, ніж у 2019-му. Перерозподіл попиту в бік «первинки» – несподіваний результат минулого року. До цього кілька років впевнено лідирував вторинний ринок нерухомості. 
Підсумки 2020 року дивують ще й тим, що падіння в 2019–2020 роках лідерів ринку (  й  ), здавалося б, мало би підірвати  . Експерти вважають, що підставою для зворотної тенденції послужили різноманітні програми лояльності від забудовників. Більшість угод проводилися в будинках максимального рівня готовності та в проєктах, де вже зведено кілька черг. 
«Свою роль відіграла й відсутність виразних інструментів для інвестування – низькі процентні ставки на депозити в гривні та відсутність таких у валюті», – говорить директор з маркетингу та продажу будівельної компанії «Міськжитлобуд» Ангеліна Деревльова. За її словами, багато хто з тих українців, хто зберігав заощадження в євро і доларах, замислилися про їхню надійність під тиском  . Квартира ж наразі – гарна альтернатива депозитам і противага непривабливим умовам нечисленних пенсійних фондів, оскільки дає мінімум 6% річних прибутку у валюті. 
Хоча з початком першого локдауну в 2020 році ціни впали в середньому на 10%. Це було пов'язано з небувалою акційною активністю: всі девелопери намагалися наситити бюджети грошима у зв’язку з непрогнозованою епідобстановкою і пов'язаною із цим соціальною істерикою. Протягом літа й осені ситуація дещо стабілізувалася – і компанії, і покупці вже почали адаптуватися до нових умов. 
І все ж восени зростання цін зафіксували всі опитані  забудовники. А експерти впевнені, що квартири продовжать дорожчати. «Ринок житлової нерухомості в 2021 році однозначно зростатиме. Наступні вісім років, за всіма глобальними прогнозами, будуть циклом загальносвітового економічного зростання. Нерухомість і земля за три-п'ять років подорожчають на десятки відсотків», – вважає старший економіст Ukraine Economic Outlook Михайло Кухар. Він зазначив, що в попередні роки стагнація цін була обумовлена ​​надлишком пропозиції. 
Завдяки зниженню облікової ставки НБУ до 6% річних протягом минулого року ставки за іпотечними кредитами  знизилися. Середня ефективна ставка за ними на первинному ринку нерухомості 2020 року склала 16,9% річних проти 21,5% 2019 року. 
Тоді й було розроблено програму, за якою громадяни можуть взяти іпотеку під 7% річних, а різницю між ставками компенсуватиме держбюджет. Однак в Україні, як і раніше, діє мораторій (до кінця 2021 року) на стягнення майна за валютними іпотечними кредитами. Це підвищує для банкірів ризик видачі подібних кредитів. 
Банківський сектор, пояснюючи свій «іпотечний песимізм», нарікає на законодавчий хаос, який існує на первинному ринку нерухомості. Наприклад, багато забудовників зводять будинки  . 
Істотно обмежують пропозицію й умови видачі іпотеки. Тому розрекламована «іпотека від Зеленського» не стала і не стане найближчим часом масовою. 
Однак загальне падіння економіки та доходів українців спричинило збільшення популярності альтернативних фінансових інструментів. За словами директора департаменту продажів і маркетингу ХК «Київміськбуд» Тетяни Маркової, збільшився попит на купівлю квартир у розстрочку. Частка іпотечних угод у КМБ не перевищує 2%, більшість угод укладається на умовах повної оплати зі знижкою, яка може досягати 18%. 
«Розстрочка в «Київміськбуді» безвідсоткова, надається на весь період будівництва до введення ЖК в експлуатацію. Сума першого внеску може становити від 30–50% залежно від комплексу», – пояснює Тетяна Маркова. Отже, для багатьох розстрочка – це вихід, коли не вистачає коштів на повну вартість житла. 
За словами Тетяни Маркової, найпопулярнішими запитами сьогодні є однокімнатні квартири площею близько 40 кв. м. Далі в списку переваг ідуть 2-кімнатні (близько 56–66 кв. м) і 3-кімнатні квартири. Але, всупереч звичаю, попит на житло такого типу змістився із загальної площі в 75–82 кв.м у бік площ у 90 кв. м, а то й 100 кв.м. 
Такі квартири купуються переважно для проживання, а не для заробітку. І багато мешканців хочуть отримати відкритий гостьовий простір з кухнею-їдальнею не менше 20 кв. м та кімнатами близько 15 «квадратів». «Хоча і студіями від 30 кв. м активно цікавляться, але частіше бажають мати в квартирі окрему кухню», – підсумовує директор департаменту продажів і маркетингу «Київміськбуду». 
Це стосується як плану посадки будівель, так і самих планувальних рішень, розповідає експерт ринку Олеся Скринник. За її словами, зберігається тенденція до організації громадських територій у самих житлових комплексах: прогулянкові зони, площі, фонтани, велодоріжки, різноманітні зони дозвілля, тощо. 
Але впровадження такого формату породило нову дискусію: закритою чи відкритою має бути територія житлових комплексів. За   2020 року в трійку найпопулярніших ЖК за результатами пошуку потрапили дві новобудови із закритим типом проживання – Respublica і «Файна Таун» – від KAN Development. Третім став «Варшавський Плюс» від компанії Stolitsa Group. 
