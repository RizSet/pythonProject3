Ціни на оренду житла в столиці продовжують зростати. Де найдорожче житло (дослідження)


 У серпні 2021 року медіанна ціна оренди житлової нерухомості Києва зросла на 4,8%, в порівнянні з попереднім місяцем, та становила 11 $/ кв.м. Про це йдеться у дослідженні Address.ua. «На ринку оренди житлової нерухомості триває зростання цін — вперше з початку року медіанна ціна ринку значно перевищила позначку в $500 за квартиру. Основними причинами зростання можна назвати відновлювальні процеси в економіці і повернення населення до очного формату роботи і навчання, що спровокувало значний сезонний стрибок цін», — повідомив директор City Development Solutions Роман Герасимчук. У серпні медіанна ціна оренди квартир в Києві склала 11 $/ кв.м. Ціна оренди квадратного метра однокімнатних квартир склала $12,5. Медіанна вартість двокімнатних — $11 за кв.м., трикімнатних квартир — $9 за кв.м. Найдорожчим районом Києва для оренди являється Печерський район. Медіанна вартість оренди в центрі столиці становить $1101 за об'єкт, або $16 за кв.м. На другому місці Шевченківський. Орендодавці в цьому районі просять $774 за квартиру ($12/кв.м.). На третьому місці Голосіївський район — $677 ($12/кв.м). Мінімальна медіанна ціна на оренду квартир зафіксована в Деснянському районі — $372 за квартиру, або $7 за кв.м. Найбільш дорогим районом для оренди найліквідніших однокімнатних квартир є Печерський район, де медіанна вартість оренди 1К квартири становить $717. У Шевченківському та Голосіївському районах можна зняти однокімнатну квартиру в діапазоні від $530 до $550. Найдешевшим для оренди районом є Деснянський. Цінник на 1К квартири в цьому районі становить $291 в місяць. «На сьогодні ринок оренди стає більшою мірою ринком орендодавця, що, втім, може істотно змінитися в разі нових локдаунів. У широкому сенсі, зростання цін на нерухомість на ринку оренди і продажу нерухомості служить сигналом, що в найближчі місяці очікувати зниження цін безумовно не варто — ринок знаходиться в тривалому етапі зростання», — зазначив Гермасимчук.