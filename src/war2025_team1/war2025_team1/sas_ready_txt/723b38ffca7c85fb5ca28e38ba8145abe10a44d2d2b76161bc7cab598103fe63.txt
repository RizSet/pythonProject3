Китай хоче направити на підтримку ринку житла $137 млрд


 Китай хоче надати щонайменше 1 трлн юанів ($137 млрд) для реалізації плану подолання найбільшого за останні десятиліття спаду на ринку нерухомості, пише Bloomberg. «Китай планує надати не менше 1 трлн юанів ($137 млрд) недорогого фінансування (1,65% — 1,75%, що значно нижче базової ставки в 3,45%) для національних програм будівництва доступного житла та реконструкції „міських сіл“ як заходи підтримки ринку нерухомості», — йдеться в повідомленні Bloomberg. Це частина ініціативи віцепрем'єр Хе Ліфена. Завдяки цьому плану влада Китаю планує подолати найбільший за останні десятиліття спад на ринку нерухомості. Народний банк країни поступово надаватиме ці гроші через банки. У результаті кошти приходитимуть домогосподарствам на купівлю житла. Видання пише, що для реалізації плану Китай розглядає PSL-кредит та спеціальні  . PSL видаватимуться Центробанком через банки девелоперам проєктів реконструкції старого житла. Девелопери ж на ці гроші можуть купити у місцевої влади ділянки. При цьому другі надають субсидії домогосподарствам, чиї старі будинки знесли, для придбання нових квартир. Головний економіст Китаю в Jones Lang LaSalle Брюс Панг, як пише видання, очікує, що механізм призведе до 10 трлн юанів ($ 1,4 трлн) загальних прямих інвестицій у сектор житла. Механізм PSL-кредиту вперше використали у 2014 році, щоб зупинити спад на ринку. Проте через зростання вартості нерухомості у містах другорядного значення інструмент розкритикували. 2019 року PSL практично перестали видавати. Лише у 2022 році Центробанк Китаю повернувся до цього механізму.