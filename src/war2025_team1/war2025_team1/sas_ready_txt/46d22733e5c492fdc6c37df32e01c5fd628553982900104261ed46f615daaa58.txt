Вартість житла в новобудовах Києва зросла на 4%


 За підсумками вересня середня вартість житла в новобудовах Києва збільшилася на 3,9% і становить 24 000 грн/м2. Порівняно з вереснем минулого року ціни на квартири зросли лише на 0,42%. Про це повідомила головна експертка інформаційно-аналітичного порталу 3m2 Вікторія Берещак. За її словами, на зростання цін вплинуло збільшення собівартості будівництва (від початку року в середньому на 7-8%), а також зміна уваги покупців з доступного масового житла, яке будували лідери ринку, на проєкти значно кращої якості відносно «молодих» компаній, в яких ціна за м2 більша на 5-10%. Вікторія Берещак звернула увагу на те, що за підсумками вересня мінімальна ціна на квартири не змінилася і становить 16 300 грн/м2.   За словами експертки, зараз на ринку триває битва форматів, що визначатимуть комфортне середовище існування, екосистему житла. За її даними, з 55 нових проєктів, що з’явилися на ринку протягом 2019 року, понад 30% становлять проєкти в сегменті багатофункціональних житлових комплексів (наприклад, ЖК Intergal City, ЖК Rusaniv Residence, ЖК UNIT.Home). У таких ЖК разом із житлом активно розвиватимуть комерційну, офісну, соціально-побутову складову.  житла, бізнесу, розваг і відпочинку, соціальних об’єктів (садочки, школи, центри розвитку дитини) підсилюють концепцію проекта, роблять його привабливим для покупця», — наголосила експертка. У контексті останніх подій довкола УкрБуду, Вікторія Берещак вважає, що ринок лишатиметься стабільним і прогнозованим. «Інвестор сполоханий чутками і версіями, він переживає, чи не впаде ринок і чого чекати надалі. Проте нові інвестори Укрбуду наразі проводять глибокий аудит, вивчають кожен об’єкт компанії і намагаються зрозуміти, яким чином залучити кошти і добудувати всі ЖК. Тому затримки з будівництвом об’єктів цієї компанії цілком ймовірні, однак обвал ринку – навряд», — підсумувала вона.