Найголовніше за четвер: податки на нерухомість, прогноз курсу долара на осінь і рейтинг фінансових ЗМІ


 Влада хоче кардинально змінити оподаткування операцій на ринку нерухомості. Відповідний законопроект вже прийнятий у першому читанні. Результатом таких новацій може стати зменшення доходів інвесторів, які заробляють на купівлю-продаж житла, а також зростання цін на нові квартири від забудовників. Бюджетна декларація на 3 роки передбачає середній курс 28,5 грн /$ і скорочення інфляції до 5−6%. За базовим сценарієм нового макропрогнозу очікується: • зростання ВВП на рівні 3,8% у 2022 році, на 4,7% у 2023 році та   у 2024 році; • скорочення рівня інфляції (індексу споживчих цін грудень до грудня попереднього року) до 6,2% у 2022 році та до 5,3% у 2023-му та до 5% — у 2024 році; • збільшення реальної середньомісячної заробітної плати працівників на 4,4% у 2022 році, на 6,1% у 2023 році та на 5,6% у 2024 році. Вересень цього року буде особливим. Окрім сезонних коливань Україну чекає виплата $3 млрд за зовнішнім державним боргом. Це буде сума, що становить 50% усіх аналогічних виплат за 2021 рік. Очевидно, що   зросте через високий попит на валюту з боку держави. Контент-маркетингова платформа PRNEWS. IO підготувала рейтинг, до якого увійшли 10 українських медіа, матеріали яких присвячені фінансам, інвестиціям та іншим близьким темам. За даними дослідження, українці найчастіше читають новини фінансово-економічної тематики на «Мінфіні». Згідно із даними платформи веб-аналітики similarweb, на сторінки «Мінфіну» за півроку користувачі заходили більше 56 млн разів.