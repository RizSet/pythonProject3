Rentberry хоче купити WeWork: навіщо стартапу з українським корінням компанія-банкрот

 
 
  Rentberry – платформа для довгострокової оренди житла, яка переводить в онлайн усі процеси: перегляд квартири, підписання договорів і щомісячні платежі. Фішка компанії – орендатор на сайті може пропонувати свою ціну за квартиру, перетворюючи процес здачі-оренди на аукціон.  
Спочатку стартап запустився на ринку в США, далі – масштабувався на Європу та Азію. Rentberry заснували українці Олексій Любинський, Лілія Остапчук, Олександр Котовсков та Денис Голубовський. 
Розробку продукту зосереджено в Києві. Втім, за слова Любинського, компанія не збирається заходити в Україну. «Неплатоспроможний ринок. Активно тут нічого не робимо. Але в нас, напевно, є якісь пропозиції  у застосунку. Зараз тільки 25», – констатує Любинський.  
Левову частку інвестицій у стартап – 60% із $27 млн – Rentberry зібрав на  . Гроші отримав від тисяч дрібних інвесторів із чеками від кількох сотень доларів. Усього в компанії понад 10 000  інвесторів. Зараз команда готується до нового краудфандингового раунду на $30 млн з оцінкою в $100 млн. «Збираємося запускати десь у червні», – каже співзасновник.  
  WeWork – американська мережа коворкінгів, яку заснували Адам Нейман і Мігель Маккелві у 2010 році. Станом на кінець червня минулого року у WeWork було 777 офісів у 39 країнах світу. Компанія, яка колись оцінювалася в приголомшливі $47 млрд, минулого листопада оголосила про банкрутство. 
За даними Wall Street Journal,   . Також мережа коворкінгів винна майже $100 млн несплаченої орендної плати компаніям і власникам нерухомості, з якими співпрацювала. 
Бізнес-модель WeWork була оманливо привабливою: із забудовниками укладали договір довгострокової оренди, а після майно здавали у короткострокову оренду. WeWork нічого самостійно не купувала й не будувала. Саме це забезпечило стрімке масштабування компанії. WeWork здавала працівникам (бізнесам, стартапам) невеликі «гнучкі» приміщення.  
У серпні 2019-го WeWork подала заявку на IPO. У документах, наданих Комісії із цінних паперів і бірж США,  WeWork розкрила фінансові дані: за першу половину 2019-го дохід становив $1,54 млрд, а збитки сягали $904 млн. Тоді інвестори відмовилися купувати акції збиткової компанії через конфлікт інтересів у засновників і нестабільну поведінку співзасновника та гендиректора WeWork Адама Неймана. Після цього оцінка стартапу обвалилася з $47 млрд до $7 млрд, а пізніше до $2,9 млрд. Під тиском інвесторів Нейман був змушений піти з посади гендиректора. 
   «Поняття «збанкрутілий» – двояке, де-факто бізнес хороший», – коментує Любинський.  Він впевнений: якщо не Rentberry поглине WeWork, то це зробить хтось інший. «З WeWork нічого не буде, компанія надто велика. Її прибутковість не була адекватна капіталізації компанії. Вона заробляла, грубо кажучи, сотні мільйонів доларів, а оцінка була понад $40 млрд. Вони чекали, що підуть вгору, а так не сталося», – пояснює співрозмовник. 
Він припускає: найбільша проблема WeWork –  договори довгострокової оренди були підписані за завищеною ціною. «Вони прорахувалися, коли думали, що ринок зростатиме, і гроші, які надходитимуть від купівлі абонементів, перекриють договори оренди. Цього не сталося, тому зараз WeWork – боржник», – говорить Любинський. 
  За попереднім задумом, команда прагне зробити концепт flexible living: люди можуть жити в локації та одночасно неподалік працювати. Схожий концепт реалізує український інноваційний парк UNIT.City. Тільки інвестори UNIT.City самостійно будують житло поруч із парком. А Rentberry прагне надати своїм користувачам додаткову фішку – офіс поруч – завдяки орендованим приміщенням. «Будемо робити бандл: поживи три-шість місяців й отримай робоче місце. Потім людина зможе переїхати в іншу локацію, де в неї одразу буде робоче місце», – пояснює Любинський.  
  Раніше TechCrunch  , що колишній гендиректор WeWork Адам Нейман намагається викупити актив після банкрутства. «Хоче за копійки взяти», – говорить Любинський. Наприкінці квітня з’явилася інформація, що Нейман разом із кількома партнерами запропонував понад $500 млн за збанкрутілу компанію. 
Проте WeWork, схоже, пропозицією не сильно зацікавилася. Це випливає з інформації адвокатів, які представляють інтереси Неймана, його нового стартапу Flow Global Holdings та афілійованих осіб. Вони заявили, що вражені відсутністю інтересу з боку WeWork навіть у наданні інформації у відповідь на спроби зробити пропозицію про купівлю компанії. 
  Любинський не розкриває усіх деталей, зокрема можливої суми угоди. З обережністю коментує: це – сотні мільйонів доларів. Скільки може коштувати WeWork наразі важко прорахувати, оскільки компанія у статусі банкрутства. Потрібен аудит, інакше це будуть лише припущення.  
  «Велика», – сподівається Любинський та доповнює: – WeWork не хоче приймати пропозицію Неймана: залишився осад. Коли почали дивитися на договори оренди, які підписала команда колишнього гендиректора, то були шоковані, наскільки неліквідні угоди вона погодила». 
  Найбільший конкурент Rentberry –– маркетплейс пошуку нерухомості Zillow. На піку компанія коштувала приблизно $45 млрд, але почала викуповувати будинки й влізла в борги. Уже 2021 року Zillow згорнула підрозділ, який відповідав за придбання та продаж будинків – на тлі збитків. «Вони просіли, бо думали, що будинки завжди зростатимуть у ціні, а ринок впав. Але це тимчасово, будинки завжди зростають у ціні», – сподівається Любинський. 
І додає: ніша, куди хоче зайти Rentberry, – інша, але компліментарна. «Людям треба десь працювати. Робота – комплементарна до того місця, де ти живеш», – пояснює фішку, на яку робить ставку, співзасновник Rentberry. 