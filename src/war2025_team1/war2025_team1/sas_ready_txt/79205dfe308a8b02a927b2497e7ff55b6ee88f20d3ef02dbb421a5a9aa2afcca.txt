Нові пріоритети: яке житло будуватимуть в Україні після війни

 Такими прогнозами поділився генеральний директор  Корпорації Нерухомості РІЕЛ  Ростислав Мельник. За його словами, девелопери опиратимуться на досвід країн, які живуть у режимі постійної загрози обстрілів, повідомляє 24 канал.  Читайте також  Ринок нерухомості оживає: на яких київських об'єктах відновили будівництво За словами Мельника, одна з ініціатив уряду буде направлена на забезпечення бомбосховищ у кожному будинку. Наразі це одне із найбільш обговорюваних питань. Його, серед іншого, анонсувала голова політичної партії "Слуга Народу" Олена Шуляк. Після війни всі будинки в Україні будуватимуть, як в Ізраїлі – з обов'язковими бомбосховищами або спеціальними приміщеннями, обладнаними у кожній квартирі,  – розповідає Мельник.    ЖК "Підзамче. Брама"  від Корпорації Нерухомості РІЕЛ / Фото РІЕЛ  Генеральний директор КН РІЕЛ додає, що це значно  підвищить собівартість квадратного метра  для забудовників, відповідно, суттєво зменшить кількість потенційних покупців.  Якщо в будинку є цокольні чи підвальні приміщення, підземні паркінги, в них можна передбачити ці бомбосховища та обладнати їх усім необхідним: Таким чином девелопери зможуть здати в експлуатацію будинок з усіма необхідними елементами, які стануть в пригоді мешканцям в разі відновлення бойових дій й при цьому уникнуть суттєвого здорожчання "квадратів".   ЖК Nordica Residence  від Корпорації Нерухомості РІЕЛ / Фото РІЕЛ Проєктувальники не зможуть ігнорувати нові норми, адже у цьому випадку проєкт не пройде експертизу й забудовник не зможе розпочати будівельні роботи.  Мельник додав, що сьогодні перебувати у квартирі під час ракетних обстрілів – це ще й небезпечно. В майбутньому  українські будинки повинні стати надійнішими . Безпековий фактор стане провідним, тому у нових проєктах передбачатимуть захист від розбивання вікон, вогнезахист конструкцій, автономність та енергоефективність. Приблизно за 2 роки Київська область може бути відновлена до стану довоєнного періоду, пояснює Мельник. Дещо більше часу знадобиться на відновлення Харкова та Маріуполя.  Хоча ми вже бачимо, що британці, данці та норвежці хочуть взяти на себе великий шматок роботи з відновлення цих міст,  – запевняє генеральний директор КН РІЕЛ.    ЖК Forward  від Корпорації Нерухомості РІЕЛ / Фото РІЕЛ Щодо багатоповерхових будинків у Києві чи Одесі, в які потрапила крилата ракета і є пошкодження 2 – 3-х поверхів, з технічної точки зору, відновлення їх можливе. Тут знадобиться правильна експертна оцінка фахівців, і тоді буде зрозуміло щодо можливостей їх відновлення. Наприклад, якщо це монолітно-каркасний будинок, такий, як у Києві, поблизу Севастопольської площі, то його можна відновити приблизно за 2 місяці.