Аналітики назвали найдорожчі міста світу для іноземців

 За даними компанії ECA International, яка провела своє дослідження у березні цього року,  Гонконг  займає перше місце в рейтингу найдорожчих країн світу. Це пов'язано зі зростанням цін та зміцненням місцевої валюти впродовж останнього року. Нагадаємо, що Гонконг тримається на першому місці вже другий рік поспіль.  Читайте також  Ринок нерухомості оживає: на яких київських об'єктах відновили будівництво За даними дослідження, чашка кави в Гонконгу коштуватиме 5,21 долара, літр бензину – 3,04 долара, кілограм помідорів – 11,51 долара. Друге місце посів  Нью-Йорк , третє –  Женева , четверте – Лондон, п'яте –  Токіо . Як відзначають аналітики, Лондон і Нью-Йорк потрапили до п'ятірки лідерів списку  через зростання цін на оренду нерухомості на 20% і 12% відповідно.   10 найдорожчих міст у світі / Скриншот 24 канал  До десятки найдорожчих міст потрапили  Тель-Авів, Цюріх, Шанхай та Гуанчжоу , а також  Сеул . Усі японські міста опустилися в рейтингу на тлі ослаблення ієни, тоді як китайські міста –  Шанхай і Гуанчжоу  – піднялися в рейтингу внаслідок зміцнення юаня і посіли 8-е та 9-е місця відповідно. Сан-Франциско посів 11-е місце, а китайські Шеньчжень та Пекін – 12-те та 14-те місця. Попри підвищення орендної плати, цін на бензин та комунальні послуги, Сінгапур залишився на 13 місці рейтингу. Середнє подорожчання життя країни було компенсовано ослабленням сінгапурського долара стосовно інших регіональних валют.  Двадцятку міст замикають Осло (Норвегія) та Тайбей (Тайвань).   10 найдорожчих європейських міст для експатів / Скриншот 24 каналу  Займаючи 207-е місце,  Анкара (Туреччина)  є найдешевшим містом у світі для експатів та туристів.  Крім того, аналітики зазначили, що через війну в Україні у всьому світі зросли ціни на харчові продукти. Так, в усіх, навіть найбюджетніших містах із рейтингу, ціни на олію підвищилися на 25%. 