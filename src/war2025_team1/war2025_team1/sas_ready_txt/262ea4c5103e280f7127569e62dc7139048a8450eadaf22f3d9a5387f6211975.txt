Рожкова про проблему недобудов «Аркади»: потрібно змінювати законодавство


 Досягти завершення будівництва ряду житлових комплексів «Аркада-будівництво» можна завдяки залученню всіх зацікавлених держорганів. Однак, щоб уникнути подібних проблем в майбутньому, необхідно змінити законодавство. Таку думку висловила в. о. голови НБУ Катерина Рожкова в   Інтерфакс-Україна. «Сьогодні всі включилися у врегулювання цієї проблеми — уряд, КМДА, ми в якійсь мірі як ініціатор і модератор. Думаю, що з урахуванням того, що зараз всі включилися, проблема буде вирішена. Там є світло в кінці тунелю», – сказала Рожкова, уточнивши, що Нацбанк займається цією проблемою з 2016 року. За її словами, деякі питання, зокрема технічного характеру, можна врегулювати досить швидко. Вона зазначила, що в  » все нормально з капіталом і більш-менш нормально з ліквідністю. «Є дуже багато розпочатих будов різного ступеня готовності, тому питання – як це все зібрати в купу і добудувати те, що можна швидко добудувати. Віддати людям і потім продовжувати будувати те, що потрібно будувати. Ще раз: рішення цієї задачі є», – зазначила в. о. голови НБУ. Вона уточнила, що проблеми будівництв знаходяться за межами банку «Аркада», оскільки він є лише управителем фондів фінансування будівництва (ФФБ) і в нього відкриті рахунки цих фондів і забудовників.   «Усе за межами банку, тому в нас і немає повноважень контролювати (...) Є кілька варіантів рішень, як можна відносно швидко поліпшити ситуацію і контроль, але глобально – це законодавство», – пояснила Рожкова. В. о. голови НБУ пояснила, що в законодавстві про первинному ринку є багато неврегульованих моментів, які не дозволяють його правильно контролювати і зробити більш збалансованим, що, в свою чергу, впливає на розрахунки по запуску іпотеки в Україні. «Фонд фінансування зібрав гроші і перерахував забудовнику, забудовник побудував, але не отримав якийсь дозвільний документ, у результаті не підключив будинок. Виходить, ніхто нічого не вкрав і особливо не порушив, а люди квартири не отримали. І це зараз нормально ніким не регулюється. Тому треба змінювати закон», – наголосила в.о. голови Нацбанку.