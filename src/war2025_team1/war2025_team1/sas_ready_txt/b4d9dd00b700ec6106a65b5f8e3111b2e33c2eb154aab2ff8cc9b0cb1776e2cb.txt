У Києві відновлюється попит на оренду житла


 У столиці почав відновлюватись попит на оренду квартир. Таку інформацію викладено у додатку з оренди житла  . «Ринок відновлюється. Все більше людей повертаються до Києва, і шукають нові домівки. Станом на сьогодні (15 квітня, — прим. ред.), кількість шукачів квартир в оренду ≈40% від довоєнного рівня», — йдеться у повідомленні. Водночас зазначається, що кількість оголошень зменшилась в 5 разів (з 50 тис. до 10 тис.), але зараз також повільно зростає. Раніше Київський міський голова Віталій Кличко повідомляв, що кожен другий житель столиці виїхав з міста. На початок квітня у Києві перебували близько 2 млн осіб. За даними КМДА, до Києва повертаються 40−50 тис. людей щодня.  