Велика Британія буде боротися з відмиванням грошей росіян через ринок нерухомості

 Організації, які відмовляться розкрити справжнього власника, зіткнуться з обмеженнями на продаж. Крім того, передбачаються штрафи та позбавлені волі строком до 5 років. Читайте також  Як отримати безкоштовне житло в Україні: список держпрограм та умови участі Відтепер будь-яка іноземна компанія, яка бажає придбати нерухомість у Великій Британії, повинна  зазначити свого бенефіціарного власника  та надати перевірену інформацію до Реєстраційної палати. Правило поширюється і на тих, хто вже володіє нерухомим майном. Уряд  надасть їм 6 місяців , щоб зареєструвати своїх бенефіціарних власників або керівників. Новий реєстр застосовується ретроспективно до майна, купленого з січня 1999 року в Англії та Уельсі та з грудня 2014 року в Шотландії. Компаніям, які не виконуватимуть норму закону, загрожує  кримінальна відповідальність  – від штрафів до 2 500 фунтів стерлінгів на добу до позбавлення волі на строк до 5 років. Ми чітко заявили, що Сполучене Королівство є місцем лише для законного бізнесу, і щоб бути вільними від корумпованих еліт із підозрілими багатствами, нам потрібно знати, хто чим володіє,  – прокоментував нововведення британський міністр з питань бізнесу Мартін Калланан. Реєстр закордонних юридичних осіб є складовою законодавства, ухваленого в лютому 2022 року у відповідь на вторгнення росії в Україну. Як зазначають посадовці Британії, такі реформи  допоможуть уряду викорінити російських олігархів та клептократів , які використовують британську землю для приховування незаконних доходів.