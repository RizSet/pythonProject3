Чи варто зараз купувати квартиру в західних областях: відповідь експертки

 Експертка каже, що насамперед треба подумати, з якою метою ви зараз хочете купити житло в західних областях. Якщо це інвестиційна мета, то варто розібратися, чи є в цьому зиск та потреба. Зверніть увагу  Яскравий екстер'єр та вдале розташування: особливості ЖК "Голоські Кручі" у Львові Західні області стали прихистком для багатьох переселенців. Однак ті громадяни, у яких житло вціліло або розташоване на території, де вже не тривають активні бої, швидко повертаються додому й не затримуються у тимчасових помешканнях. Ми вже бачимо, що ситуація певним чином стабілізувалася, порівняно з початком повномасштабної війни, й вже немає такого ажіотажу на переїзд в західні регіони, як тоді. Тому купувати квартиру, гадаючи, що всі будуть жити в таких областях, хибна думка,  – каже експертка з нерухомості Вікторія Берещак. Та якщо розглядати якісь рекреаційні регіони, наприклад, Буковель та наближені населені пункти, або Трускавець, й звертати увагу на нерухомість формату "апарткомплексів" для заробітку, то в такому разі можна розглядати купівлю житла. У такий спосіб покупець зможе забезпечувати собі гідний відсоток доходу річних, за умови, що керувати цим комплексом буде компанія з досвідом. Але з точки зору просто, щоб була квартира, не варто розглядати західні області. Для цього потрібно розрахувати чітку інвестиційну модель, яка в тривалій перспективі окупиться та принесе дивіденди,  – наголошує експертка. Що стосується вартості квартир, то зараз ціни в західних регіонах досить високі. Після того, як ціни зросли вдвічі, а то й втричі, вони не знизилися й досі. Експертка каже, що важко сказати, як ситуація на ринку складеться в майбутньому. Це вже стане відомо після війни.