Ердоган анонсував наймасштабніший проєкт соціального житла в історії Туреччини

 Про це розповів президент Туреччини  Реджеп Ердоган  після засідання кабінету міністрів в Анкарі. Він назвав нову програму наймасштабнішим проєктом соціального житла в історії Туреччини.  Читайте також  Як отримати безкоштовне житло в Україні: список держпрограм та умови участі Будинки, які будуть збудовані в рамках цього проєкту, будуть пропонуватися за вигідними тарифами тим, хто купує житло вперше. Деякі квартири будуть передані пенсіонерам, ветеранам, їхнім родичам, а також молодим сім'ям,  – заявив Ердоган. Він додав, що робота над проєкт наближається до завершення та пообіцяв оприлюднити деталі у вересні 2022 року. Ердоган додав, що у соціальному житлі будуть використовувати системи поновлюваної енергії. Будинки будуть побудовані з енергоощадних та екологічних матеріалів. Наша мета полягає в тому, щоб дати поштовх будівельному сектору та надати нашим громадянам житло на доступних умовах коштом збільшення пропозиції, що скоротилася під час пандемії. Цей проєкт також сприятиме зниженню цін на оренду житла,  – наголосив президент Туреччини.  Водночас міністр довкілля, урбанізації та зміни клімату Мурат Курум сказав, що зростання цін на нерухомість є "штучним".   