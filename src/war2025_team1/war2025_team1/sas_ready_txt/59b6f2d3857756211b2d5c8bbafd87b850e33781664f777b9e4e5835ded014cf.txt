Переселенці активно скуповують київську "вторинку": яке житло в пріоритеті

 Про це повідомляють аналітики порталу Adress.ua. За їхніми даними, у червні 2022 року середня ціна на столичні квартири  на вторинному ринку  склала 1 503 доларів за квадратний метр. Це на 2,9% менше, ніж у травні. Читайте також  Дешевше навряд чи буде, – девелопер розповів, чи варто сьогодні купувати квартиру у новобудові У найпопулярніших районах – Печерському, Дніпровському та Солом'янському, ціни на квартири  знизилися на 8 – 13%  проти травня. У порівнянні з останнім місяцем весни, аналітики вважають відносно стабільною ситуацією в Голосіївському, Дарницькому, Оболонському, Подільському, Святошинському та Шевченківському районах. Водночас у Деснянському, який і до війни не мав високого попиту,  ціни продовжили рости. Зараз, додають аналітики, на ціноутворення впливає інфляція та ріст курсу долара в обмінниках, який з початку війни зріс на понад 30% – з 28 до 36,8 гривні. Разом з тим, з початку року ціни на вторинному ринку виросли майже на 8%.  Варто зауважити, що на ціноутворення  впливають два фактори : Зважаючи на це, у червні середні ціни оголошень в доларах були вищими за січневі, але знизилися у порівнянні з травнем 2022 року.  Загалом медіанна ціна у червні знизилася на 2,9% у порівнянні з травнем. Зараз квадратний метр коштує  в середньому 1 503 доларів . У категорії 1-кімнатних квартир спостерігалося падіння цін на 5,6% –  до 1 712 доларів  за квадратний метр. Двокімнатні квартири впали в ціні на 1,7% –  до 1 499 доларів  за квадратний метр.  Середня ціна 3-кімнатних квартир залишилась майже не змінною та склала  1 300 доларів  за "квадрат". До теми  Далі – дорожче: чого очікувати від ринку нерухомості Львова У червні попит на вторинному ринку квартир зріс. Найбільший інтерес зафіксований щодо квартир у ціновому діапазоні до 30 тисяч доларів. На них припадає 37% від усіх запитів. На другому місці – житло від 30 – 50 тисяч доларів. Тут сконцентрувалося 28% попиту. Житлом від 50 – 70 тисяч доларів цікавились 24% користувачів. Житлом вище 70 000 у червні цікавились лише 11% потенційних покупців. Аналітики стверджують, що у червні зафіксований  найвищий попит на двокімнатні квартири.  Він склав 46,3% запитів у базі даних порталу. Однокімнатними квартирами цікавились 36,8% користувачів порталу. Трикімнатними квартирами – 16,4%. При цьому найбільший попит у покупців був зосереджений  в категорії від 35 – 50 квадратних метрів , частка таких запитів становить по 41% від загальної кількості.  Як зазначив директор City Development Solutions Роман Герасимчук, найближчими місяцями  переселенці надалі розмітатимуть недороге житло.  Мовиться про  компактні   двокімнатні квартири  в нижньому ціновому сегменті. На його думку, це очевидний вибір для сімей, яким необхідно в умовах обмеженого бюджету забезпечити житлом не лише себе, але й дітей чи батьків похилого віку.  Він вважає, що з урахуванням зростання курсу долара і відновленням попиту, в найближчі місяці можна очікувати подальшого зниження цін на "вторинку". 