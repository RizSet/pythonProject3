Київміськбуд ввів у експлуатацію три житлові комплекси Укрбуду


 Київміськбуд ввів в експлуатацію три житлові комплекси «Укрбуду» — «Сонячна рів'єра», «Новомостицький» та перші дві секції ЖК «Пектораль». Про це   президент Київміськбуду Ігор Кушнір у фейсбуці. «Питання введення було одним з найгостріших, в будинках вже живуть люди, тому забезпечити їх законну експлуатацію вкрай важливо. Сьогодні зроблено перший, але важливий крок, три об'єкти отримали сертифікати від ДАБІ», — написав він. За словами Кушніра, компанія подала документи на частину ЖК Харківський, а найближчим часом планує зробити це по ще двом житловим комплексам. «Сподіваюся, що зовсім скоро Кабмін видасть розпорядження про підписання договорів Міністерством оборони по чотирьом іншим комплексам. Це дозволить Київміськбуду прийняти інші об'єкти Укрбуду і почати нарешті виконання взятих на себе зобов'язань», — додав він.