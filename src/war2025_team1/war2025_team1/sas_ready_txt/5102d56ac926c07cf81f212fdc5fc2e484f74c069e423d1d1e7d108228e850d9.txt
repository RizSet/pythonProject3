У 2021 році зростання будівельного ринку України становитиме 5 – 6%: головні чинники 

 Про це свідчать результати щомісячного аналітичного дослідження "Огляд розвитку будівельної галузі України" Інформаційно-аналітичного агентства Personal Analytical Unit (PAU). Розповідаємо, що відомо про передумови цьогорічного зростання. Корисно  Як застрахувати себе від шахраїв: інструкція для перевірки нерухомості у Держреєстрі За даними агентства, обсяг виконаних будівельних робіт за січень – вересень 2021 року становив 149 мільярдів гривень, що на 3,2% більше у порівнянні з 2020-м. За показниками обсягу виконаних будівельних робіт  лідирують інфраструктурні проєкти : дорожне будівництво, заміна шляхопроводів, аеропорти. Директор із розвитку інформаційно-аналітичної агенції PAU Group Володимир Яримовський, стверджує, що цьогорічне зростання ринку у комплексі зі збереженням поточної динаміки, може призвести  до збільшення українського ринку будівництва у 2021 році на 5 – 6%. За словами аналітика,  серед головних драйверів розвитку: Були серйозні проблеми через на невизначену ситуацію з ДАБІ, у звязку з чим було призупинено низку будівельних проєктів. Але після її реформування галузь продемонструвала зростання близько 20%,  – пояснив експерт.  Лідером у темпах зростання галузі стало житлове будівництво / Фото Pexels  Разом із тим, темпи розвитку ринку вплинуть на подорожчання будматеріалів. До того ж не варто забувати про подорожчання газу в жовтні на європейському ринку. Це, зазначає експерт, може вдарити по багатьох виробниках, у зокрема будівельної продукції. "Багато підприємств поки що не відчули на собі повною мірою стрибок цін на газ, адже промисловість в Україні купує газ за довгостроковими контрактами. За оцінками Нацбанку, частка енергії у виробництві будівельних матеріалів становить до 10%, із яких 60% припадають на природний газ" , – зауважив Яримовський. У вересні обсяг збуту будівельних матеріалів на ринку України становив 4,1 мільйона тонн (на 2,5% більше проти серпня 2021-го). За січень – вересень обсяг реалізації підвищився на 14,9% у порівнянні з аналогічним періодом минулого року. Підвищення цін за 9 місяців на будматеріали становило 3 – 8%.  Зростання цін може пришвидшитися на початку 2022 року  через жовтневе подорожчання природного газу та підвищення тарифу на вантажні перевезення залізницею з 1 січня 2022 року. 