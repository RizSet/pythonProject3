Чи зможе іпотека під 5% збільшити попит на нерухомість 

 Будівельні матеріали й далі дорожчають, а ризик нападу Росії провокує відкладений попит, який підвішує ринок на найближчі місяці. У цьому контексті розпочалась дискусія про те, чи може іпотека під 5%, анонсована президентом, допомогти ринку нерухомості.  До теми  Що насправді вплине на вартість житла у 2022 році: інтерв'ю з девелопером Порівнюючи минулорічну програму з іпотекою під 5%, президент Асоціації фахівців із нерухомості (рієлторів) України Юрій Піта зазначає, що подібні ініціативи не можуть суттєво підтримувати будівельний ринок. По-перше, якщо орієнтуватися на минулорічні дані програми під 7% – під 5% об'єм кредитів буде приблизно таким самим – 1 – 2%, а це мізерні обсяги,  – зазначає Піта.  Є й ще одна проблема – не усі регіони країни проявляють цікавість до програми. Левова частка угод стосувалася Києва та Київської області, трішки зачепила Харківська, Львівську, деякі регіони майже не долучились,  – аналізує експерт. Також він додає, що відсоток кредитів для первинного ринку набагато нижчий, ніж на "вторинці". Лише 24% від усіх операцій припало на новобудови. Відтак Піта вважає, що сподіватись на якийсь прорив завдяки іпотеці не варто. Своєю думкою поділився також засновник M4U Володимир Даниленко. Він вважає, що іпотека, орієнтована на ринкові реалії, цілком могла б стати драйвером ринку нерухомості й розвитку будівельної галузі. Було б чудово, якби в нас був такий ринковий інструмент. Однак президентська програма іпотеки під 5% – це соціально орієнтована програма, яка точно потребуватиме дотацій з бюджету,  – додає він.  Утім, щоб ринок зростав й надалі необхідна макроекономічна й політична стабільність.