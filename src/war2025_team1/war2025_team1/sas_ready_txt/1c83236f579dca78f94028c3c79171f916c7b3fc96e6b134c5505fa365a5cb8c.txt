Реструктуризація іпотеки ФГВФО набирає обертів


 Фонд гарантування почав 93 реструктуризації іпотечних кредитів. Про це повідомила директор департаменту управління активами Фонду Ольга Білай,  finclub. «За 6 місяців, коли працює механізм реструктуризації, було отримано 118 заявок із загальною сумою боргу за кредитами на 63 млн грн. Найбільша заборгованість по кредиту — 130 тисяч доларів, а найменша — 40 тисяч гривень. З 118 заявок позитивне рішення прийнято по 92, відмова була всього один раз через невідповідність документів», — повідомила вона. За словами Білай, реструктуризація дозволила згенерувати на початковому етапі 5-6 млн грн доходу (при реструктуризації позичальник платить 10% початкового внеску), а також по 1 млн грн щомісяця. У розрізі банків найбільшу кількість заявок отримано від позичальників банку «Надра» (54), а також від Дельта Банку, Фідобанку і ВіЕйБі Банку — від чотирьох банків, що володіють найбільшим портфелем іпотеки. У Фонді також поскаржилися на те, що НБУ не узгоджує реструктуризацію іпотечних портфелів Дельта Банку, що знаходяться в заставі по рефінансуванню.