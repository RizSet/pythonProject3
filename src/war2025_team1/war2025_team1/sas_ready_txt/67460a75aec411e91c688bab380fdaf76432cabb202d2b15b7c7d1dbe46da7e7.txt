Не Львів і не Київ: в яких областях України найбільше подорожчала оренда житла

 Активізація на ринку столичного житла припала на осінь. Тоді мешканці почали повертатися додому, також переїжджали біженці зі східних та південних регіонів.  Читайте також  Право власності на квартиру в новобудові: 3 кроки, які повинен здійснити девелопер Рекордсменом зі здорожчення житла стала  Закарпатська область , де середня вартість оренди однокімнатної квартири зросла на 86,8% – з 4 313 гривень у січні до 8 056 гривень у жовтні. На другому місці опинилася  Івано-Франківська область . За даними Держстату, середня вартість оренди у регіоні зросла на 83% – з 2 619 до 4 794 гривень. На третє місце вибилася  Кіровоградська область , де вартість однокімнатної квартири зросла на 80,7% – з 2 852 до 5 156 гривень. Загалом суттєве подорожчання цьогоріч фіксували у всіх тилових західних областях. Також оренда подорожчала  у Волинській  на 24,2% та  Рівненській областях  – на 9,3%. Наразі середня вартість місяця в однокімнатній квартирі становить 4 996 гривень та 5 229 гривень відповідно. Попри близькість до зони бойових дій,  на Запоріжжі  середня вартість оренди зросла на 10,6%. Незначне зростання зафіксоване у  Вінницькій, Житомирській, Полтавській областях .  На Черкащині  житло подорожчало на 52,4%. Щоб винайняти однокімнатну квартиру  у Києві  в січні 2022 року потрібно було мати в середньому 8,5 тисяч гривень. Однак до жовтня цінник впав до 7,584 гривні. Не змінилася з початку року середня вартість оренди  у Київській, Сумської та Чернігівської області.  Подешевшала з січня оренда квартир у фронтових  Миколаївській та Харківській областях,  а також  на Одещині.