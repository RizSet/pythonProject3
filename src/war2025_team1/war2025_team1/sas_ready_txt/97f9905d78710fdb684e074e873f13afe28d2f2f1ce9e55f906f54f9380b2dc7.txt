У Чернігові зведуть двоповерхові модульні будинки: хто зможе претендувати на житло

 Про це розповів заступник міського голови  Чернігова  Віктор Геращенко. За його словами, меморандум про будівництво кварталу міськрада підписала із товариством "Червоний Хрест". Читайте також  Новобудови Києва з найкращими видовими квартирами Віктор Геращенко розповів, що міськвиконком вже виділив під будівництво 2 гектари землі, а також кошти на проєктування фундаменту. Загалом місто відповідатиме за прокладання комунікацій. Фінансує проєкт повністю "Червоний Хрест", це близько 3,5 мільйонів доларів. За нами, міською радою, – виділення землі, підвід комунікацій: водопровід, водовідвід, електроенергія, благоустрій, фундаментні роботи,  – каже Геращенко.   Модульне містечко складатиметься з 7 двоповерхових будиночків / Фото Суспільне Чернігів Модульне містечко складатиметься з 7 двоповерхових будиночків. Передбачається, що там вміщатиметься 112 як однокімнатних, так двокімнатних квартир. Також квартири одразу будуть мебльовані та матимуть електроопалення. Це буде тимчасове житло, але більш схоже на капітальне, з терміном використання до 100 років. Тобто, основна вимога в тому, щоб люди, які втратили своє житло, проживали у квартирах комфортабельних. А потім, коли держава компенсує збитки, місто могло надавати ці квартири іншим людям, які не мають житла або їх потребують,  – додає він.   У будинках планують розмістити необхідні меблі / Фото Суспільне Чернігів За словами Віктора Геращенка, будівництво модульного містечка мають розпочати у вересні. Триватиме воно щонайменше 3 – 4 місяці.   Фасад будинку / Фото Суспільне Чернігів