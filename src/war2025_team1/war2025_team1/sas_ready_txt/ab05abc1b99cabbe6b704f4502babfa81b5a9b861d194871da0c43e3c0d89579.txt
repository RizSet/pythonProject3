Оренда квартир у Києві: як змінилися ціни з початку року (інфографіка)


 Медіанна ціна оренди житлової нерухомості Києва, у січні 2023 р. склала $5/кв.м. В порівнянні рік до року, оренда квартир в столиці в січні 2023 року на половину менша в доларовому еквіваленті ніж в січні 2022. В нацвалюті ціна зменшилась майже на 30% (рік до року). Про це йдеться в даних порталу Address.ua. Ринок оренди нерухомості у Києві протягом усього 2022 року залишався високоволатильним. Пік попиту припав на березень і серпень минулого року, при цьому в першому випадку попит був сформований вимушеними переселенцями східних регіонів, а в серпні — економічними очікуваннями населення, що поліпшилися, внаслідок успіхів української армії. Наступна динаміка попиту мала виражений негативний характер і до січня 2023 року кількість запитів на оренду квартири зменшилася до 1/3 від довоєнних показників, зі значно нижчими ціновими очікуваннями потенційних орендарів, — відзначає директор City Development Solutions Роман Герасимчук. Загалом, протягом 2022 року спостерігалися цінові гойдалки на оренду квартир в столиці. Що відбуватиметься на ринку оренди в 2023 році буде, в першу чергу, залежати від ситуації на фронті. Початок 2023 року демонструє зниження цін на оренду квартир в столиці. Так, медіанна ціна оренди квартир у Києві у січні 2023 року склала $5/кв.м. Ціна оренди квадратного метра однокімнатних квартир склала $5/кв.м, двокімнатних — $4/кв.м. Медіанна вартість трикімнатних квартир — $4/кв.м. Традиційно, найдорожчим районом Києва для оренди являється Печерський район. Медіанна вартість оренди в центрі столиці становить $679 за об'єкт, або $9 за кв.м. На другому місці Шевченківський. Орендодавці в цьому районі просять $389 за квартиру ($ 7/кв.м). На третьому місці Голосіївський район — $362 за об'єкт ($6/кв.м). Мінімальна медіанна ціна на оренду квартир зафіксована в Деснянському районі — $164 за квартиру, або $3 за кв.м. Найбільш дорогим районом для оренди найліквідніших однокімнатних квартир є Печерський район, де медіанна вартість оренди 1К квартири становить $437. На другому місці по вартості оренди квартир знаходиться Голосіївський район, медіанна ціна оренди однокімнатної квартири становить $281. В Подільському та Шевченківському районах можна винаймати однокімнатну квартиру до $240. Найдешевшим для оренди районом є Деснянський. Цінник на 1К квартири в цьому районі становить $152 за місяць. Наразі спостерігається збалансування попиту та пропозиції на ринку оренди. Так, у січні кількість квартир, вільних для заселення зменшилась на 12,6% в порівнянні з груднем поточного року. Обсяг ринку оренди квартир розподілився наступним чином. 45% від загальної кількості пропозиції, представленої в базі даних Address.ua, зосереджено в категорії однокімнатних квартир. Пропозиція по двокімнатних квартирах — 35%, 20%. — трикімнатні квартири, вільні для заселення. Наразі найважливішим критерієм пошуку квартир в оренду являється ціна. Так, у січні 2023 р. 45% запитів від охочих винаймати квартиру в оренду доводиться на однокімнатні квартири. 41% потенційних орендарів шукають для оренди двокімнатні квартири. Багатокімнатними квартирами цікавляться 14% орендарів.