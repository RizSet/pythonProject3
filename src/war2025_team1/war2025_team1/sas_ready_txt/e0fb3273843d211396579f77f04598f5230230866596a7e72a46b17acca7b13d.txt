Кількість угод купівлі-продажу житла у 3-му кварталі зросла на 2,8%


 У 3-му кварталі 2020 року було укладено на 2,8% більше угод купівлі-продажу житла, ніж рік тому у такий самий період. Про це   у Звіті про фінансову стабільність, оприлюднену на сайті Нацбанку. Попит на нерухомість почав поволі зростати після стрімкого падіння в 2-му кварталі цього року майже на третину в річному вимірі. Помірно зросли і ціни на нерухомість попри пандемію та сповільнення економічної активності. З початку карантину в Києві було виставлено на продаж близько півсотні житлових комплексів (+11% р/р) – і це попри тимчасове зниження попиту на піку карантинних обмежень та незначну роль іпотеки на ринку житла. Висхідний тренд попиту обумовлений, з-поміж іншого, зростанням доступності житла, яка за десятиліття збільшилася більш ніж у 2 рази та історично залишається високою. За рік показник Price- to-income майже не змінився, оскільки темпи зростання номінальних доходів населення та цін на житло були майже тотожними. А от Price-to-rent – зріс, адже ціна оренди житла росла повільніше, ніж його вартість. Збільшення вартості житла цьогоріч було передусім обумовлене зростанням цін на будматеріали – на 5,3% р/р на кінець вересня. Крім того, свою роль відіграли пожвавлення іпотечного кредитування та зростання рівня заощаджень населення в умовах кризи. Крім того, зростання цін певною мірою пояснюється помітним зниженням ставок за депозитами, що є альтернативним напрямом для інвестування в житло. У столиці вартість нового житла в гривні у вересні 2020 року була вищою на 5–10%, ніж рік тому на вторинному ринку, в доларах – до 5%. Ринкові ціни на житло в Києві загалом є близькими до природнього рівня, хоча періодично відхиляються від нього. Висхідний тренд цін збережеться і надалі, підігрітий звуженням маржинальності забудовників та відновленням іпотеки. Поступово набирає ваги новий фактор, що може істотно вплинути на попит – відновлення іпотеки. Аналітики Нацбанку відзначають суттєвий потенціал зростання іпотечного кредитування. Це попри наявні проблеми, що заважають активному іпотечному кредитуванню. Головними серед них банки вважають: За перше півріччя 2020 року в Києві було офіційно введено в експлуатацію майже вдвічі менше житла в багатоквартирних будинках, ніж рік тому. Це передусім пов’язано з ускладненням процесу отримання сертифіката про введення в експлуатацію через складну і тривалу реформу ДАБІ. Загалом в Україні (крім Києва) падіння було значно меншим – на 5,2% р/р, оскільки за регіональними органами будконтролю залишився обмежений функціонал, який дає змогу видавати дозвільну документацію для забудови, розрахованої до 400 осіб, що переважає в регіонах. Проте уповільнення темпів приросту пропозиції житла – не лише статистичний ефект реформи. Пандемія та пов’язані з нею карантинні обмеження мали помітний вплив на будівництво. За даними опитування НБУ, в 3-му кварталі поточного року баланс оцінок будівельниками власного фінансового стану значно погіршився порівняно з попереднім роком. Але відносно попереднього кварталу настрої все ж поліпшились у понад 2 рази. Житлові площі, на будівництво яких видано дозволи, теж помітно скоротилися – більш ніж на третину по Україні та майже в 7 разів у Києві. Це також є ефектом тривалого процесу реформування контрольного органу.