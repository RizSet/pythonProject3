На Київщині почалося заселення у модульні будинки: хто не може претендувати на тимчасове житло

 Наразі відбувається заселення тих, хто втратив житло. Як пишуть на сайті Мінрегіону, тимчасовий прихисток отримають 352 осіб. Серед них – жінки, діти та люди літнього віку, які після окупації залишилися без даху над головою. Читайте також  Ринок нерухомості оживає: на яких київських об'єктах відновили будівництво Як повідомляють ЗМІ, не усі, хто претендував на тимчасове житло, отримали право на нього. Деяким претендентам або відмовляють, або переводять у кінець черги.  У списку одержувачів немає жодного здорового чоловіка працездатного віку (від 18 – 60 років). Цій категорії громадян даватимуть тимчасове житло в останню чергу.    На Київщині почалося заселення у модульні будинки / Фото Мінрегіон Бородянка стала першим населеним пунктом у Київській області, де встановили модульне містечко. За підрахунками у населеному пункті частково або повністю зруйновані 552 приватних будинки та 24 багатоквартирні будинки, 2 школи та всі адміністративні будівлі. Як наголосив Олексій Чернишов, такі модулі потрібні громадам, які втратили житло через російську агресію. За його словами уряд зараз активно напрацьовує середньострокові та довгострокові варіанти вирішення житлових потреб та відновлення пошкодженого житлового фонду на деокупованих територіях. Наступні містечка заплановано встановити у Бучі, Макарові, Іванкові та Гостомелі Київської області, а також у передмісті Чернігова,  – наголосив міністр. Нагадаємо, що модульне містечко складається з 4 моноблоків по 40 модулів кожен. Воно містить житлові та санітарні модулі (туалет та душ), пральні, столові, ігрові та адміністративні модулі. Містечко освітлюється, є системи опалення та усі необхідні меблі. Як виглядають модульні будинки на Київщині / Фото Мінрегіон Це містечко, як і попередні,  встановлені у Львові , передані Урядом Польщі безкоштовно.  