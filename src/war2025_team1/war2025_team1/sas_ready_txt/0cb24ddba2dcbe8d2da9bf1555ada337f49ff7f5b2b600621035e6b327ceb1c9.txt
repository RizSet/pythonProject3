На ринку первинної нерухомості спостерігають охолодження попиту


 На ринку первинної житлової нерухомості ліквідність і якість об'єкта виходять на перший план, а конкуренція посилюється на тлі попиту, що знижується. Про це повідомляє інвесткомпанія InCo home. Ціни на нерухомість зросли, а з ними й просів купівельний попит. Аналітики інвесткомпанії, яка спеціалізується на нерухомості, спостерігають таку тенденцію на основі даних продажів первинного житла в Києві за 11 місяців 2021 року. За цей період на первинному ринку Києва продано понад 50 тисяч квадратних метрів житла, по 16 нових житлових комплексах. , — заявив співвласник та партнер InCo home Богдан Серотюк. За даними компанії, вже в серпні 2021 року попит знизився на 30% у порівнянні з показниками перших двох кварталів. Ця тенденція точно збережеться до кінця цього року, і матиме продовження у 2022-му. , — констатує Серотюк. Аналітики фіксують концентрацію основного попиту на об'єктах класу «комфорт» та «бізнес». Так, з усього обсягу проданого житла на об'єкти класу «бізнес» припало 20% продажів, у сегменті «комфорт» — 68% і лише 12% у структурі продажів зайняло житло в будинках «економ-класу». Розстрочка залишається ефективним інструментом на ринку у всіх сегментах житлової нерухомості. Найбільшою популярністю у 2021 році розстрочка користувалася у покупців житла «бізнес-класу» — 55%. Далі слідує економжитло, де таких продажів було 35% і найрідше до розстрочки звертаються покупці житла «комфорт-класу», таких угод у цьому сегменті лише 22%. На думку Богдана Серотюка, якщо друга половина 2020-го року започаткувала річну серію зростання цін на житло, то у 2022-му цей процес завершиться.