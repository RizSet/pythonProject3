Кількість проданих об'єктів зросла на 7%: яку нерухомість купують найчастіше 

 Порівнюючи ситуацію на ринку з другим кварталом цього ж року, коли кількість проданих об'єктів становила 85 388, експерти говорять про ріст на 7 – 8%. Детальніше про те, як розподілився попит – у нашому матеріалі.  Цікаво  ОСББ чи керуюча компанія: як не помилитися при виборі управління багатоквартирного будинку Державні нотаріуси України у третьому кварталі  здійснили 10 044 засвідчених угод з нерухомістю, приватні — 131 607.  Зазначимо, що в цьому періоді зменшилася кількість операцій з землею: їх кількість скоротилася з 87 544 до 79 019 ділянок. За словами аналітика консалтингової компанії "SV Development" Сергія Костецького, в останні місяці об’єм ринку купівлі-продажу на ринку нерухомості справді зростає. Важливо й те, що позитивна динаміка спостерігається як на первинному, так і на вторинному ринку.  Люди в основному купують нерухомість або для себе, або з метою здачі в оренду. Вторинний і первинний ринок по об’єму продажів ростуть з приблизно однаковими темпами – орієнтовно по 2 тисячі угод щомісяця по Києву. Але на ринку квартир станом на сьогодні пропозиції набагато більше, – підкреслив експерт. До теми  Яку квартиру купити для вигідної здачі в оренду: поради девелопера Левову частку угод складають  продажі в сегменті економкласу – квартири вартістю до 60 тисяч доларів. Квартири від 150 тисяч доларів і вище становлять лише 6 – 7% від всіх продажів. Але враховуючи, що активність цього сегменту зазвичай спадає в останні 3 місяці року, подібна ситуація була прогнозованою. 