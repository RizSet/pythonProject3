Як війна вплинула на ринок нерухомості у Львові: ціни "до" та "після"

 На початку війни люди найбільше цікавилися орендою житла, адже шукали тимчасовий прихисток з надією повернутися додому. Через те у Львові стало дуже бракувати апартаментів, які можна було б винайняти.  Зверніть увагу  Яку квартиру обрати: плюси та мінуси життя на високих і низьких поверхах Така ситуація вплинула на ціни, які зросли вдвічі порівняно з передвоєнними цифрами. Наприклад, якщо у січні 2022 року однокімнатну квартиру у Львові можна було орендувати за 7 000 гривень, навесні ціна піднялася до понад 10 000 гривень, а ближче до літа – до 15 000 гривень. У грудні середня вартість однокімнатних квартир становила 16 250 гривень на місяць,  – зазначають в Інституті аналітики та адвокації. Найбільший попит був і є на квартири для сімей з дітьми або тваринами. Водночас на квартири-студії попит зменшився, бо вони рідко відповідали принципу "дві стіни". У таких помешканнях, окрім ванної, зазвичай не було де сховатися. Щодо купівлі житла, аналітики розповіли, скільки зараз коштує придбати однокімнатну квартиру у Львові на вторинному ринку. Станом на вересень 2023 року Львів посідає друге місце за вартістю житла після Києва. Ціни на помешкання з однією кімнатою коливаються  від 49 тисяч до 64 тисяч доларів . Середня вартість однокімнатної квартири в містах України / Фото Інституту аналітики та адвокації