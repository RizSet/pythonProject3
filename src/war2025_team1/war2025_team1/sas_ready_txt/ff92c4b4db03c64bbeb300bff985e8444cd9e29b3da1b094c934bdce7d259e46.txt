росіяни масово скуповують нерухомість Туреччини, Грузії та ОАЕ: як це впливає на ціни

 росіян цікавлять найближчі до них країни: Литва, Латвія, Естонія, Грузія, Вірменія, Туреччина. За різними даними, з 24 лютого росію залишили від 150 – 776 тисяч осіб. Приблизно 57% мігрантів – це люди віком до 35 років, а 68% – виїхали надовго або назавжди.  Читайте також  Як отримати безкоштовне житло в Україні: список держпрограм та умови участі Найактивніше росіяни з'їжджаються у: Як повідомляють ЗМІ, активна експансія спровокувала різке подорожчання вартості оренди житла та цін на квартири. У червні 2022 року продажі будинків у Туреччині іноземцям  підскочили більш ніж на 80%  у порівнянні з аналогічним періодом 2021 року. Причиною стало підвищення попиту з боку росіян. За даними Турецького статистичного інституту, лише у квітні  продажі нерухомості іноземцям   зросли на 186,6% , якщо порівнювати із березнем. За даними аналітиків порталу Turk.Estate, із січня до червня 2022 року інтерес росіян до нерухомості в Туреччині зріс на 130% у порівнянні з аналогічним періодом 2021 року та на 177% – з першим півріччям 2020 року. Різкий сплеск попиту на квартири спровокував їх подорожчання. Так, з лютого до липня 2022 року ціни на житло в Туреччині  в середньому зросли на 20% . Тим часом  центральний банк Туреччини оголосив  про 100-відсоткове зростання за рік. З кінця лютого до Грузії прибуло понад 120 тисяч іноземців, переважно усі вони є громадянами росії, України та білорусі. Приплив іноземців призвів до дефіциту житла та зростання цін на оренду. Дослідники інформують , що у квітні вартість оренди нерухомості в Тбілісі  зросла на 48% у річному вимірі.  Основне зростання попиту та орендних ставок відбулося в березні. Відповідно до звіту, лише за місяць після початку вторгнення росії до України вартість оренди квартир у столиці Грузії  збільшилася на 20,1%.  Це найрізкіший стрибок за усю історію спостережень.  За даними Національної служби статистики Грузії, що індекс цін на купівлю житла зростав стриманіше. У другому кварталі 2022 року  ціни на квартири в Тбілісі підвищилися на 8,2%  у порівнянні з 2021 роком. Цікаво, що грузини неохоче йдуть на угоди з новоприбулими мігрантами. Зокрема, у столиці країни Тбілісі в оголошеннях про оренду квартир зустрічаються примітки, що житло не здається росіянам та білорусам. За словами менеджера агентства нерухомості Ваге Даніеляна, хвиля клієнтів з України, білорусі та росії спричинила  подорожчання оренди квартир у Єревані на 30 – 40% . Окремі власники нерухомості навіть розривають чинні договори зі своїми орендарями, щоб здати квартири в оренду за вищою ціною. У порівнянні з 2021 роком на 20% зросли ціни і на купівлю житла. Заможні росіяни "релокуються" в Об'єднані Арабські Емірати, з якою росія досі має пряме авіасполучення.  За  даними консалтингової компанії Betterhomes , у першому півріччі обсяг угод з житловою нерухомістю в ОАЕ зріс на 60%, а вартість проданої нерухомості – на 85%. Саме росіяни посіли четверту сходинку в переліку найбільших покупців нерухомості в Дубаї – кількість власників звідси зросла на 164%. Генеральний директор агентства нерухомості Modern Living у Дубаї Тіаго Калдас навіть найняв російськомовних агентів, аби задовольнити інтереси росіян. Він додає – кількість покупців з росії зросла в 10 разів. 