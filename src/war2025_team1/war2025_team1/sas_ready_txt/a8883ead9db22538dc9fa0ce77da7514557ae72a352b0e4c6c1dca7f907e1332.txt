Споживач є, але очікує на зниження ціни, – експерт про ситуацію ринку нерухомості України

 Про це в ефірі національного телемарафону розповів президент Асоціації фахівців з нерухомості (рієлторів) України  Юрій Піта , інформує  24 канал .  Читайте також  Дешевше навряд чи буде, – девелопер розповів, чи варто сьогодні купувати квартиру у новобудові Вже кілька місяців реєстри відкриті, на ринок нерухомості повернулася можливість укладати угоди купівлі-продажу, проте більшість українців все ж не поспішає вкладати гроші у "квадрати". Водночас мінімальна активність залишається, тож не можна сказати, що ринок мертвий. В принципі, можна сказати, що ринок достатньо активний. Не мертвий – це 100%. Більше живий, більш активний, особливо це відчувається останні декілька місяців – червень – липень  – зазначив Піта. З його словами, ще у травні більшість українців закінчували укладати угоди, які планували до війни. Зараз, додає Піта, нових покупок менше, але вони є. Можна сказати, що ринок достойно тримається у цей непростий час, а угоди відбувають по всій Україні. Їх однозначно стало менше. Нещодавно робили опитування по Україні. Практично всі регіони відмічають зниження активності,  – розповів він.  Піта каже, що в середньому по Україні  ціни знизились в середньому на 15 – 20%  від довоєнних. Зрозуміло, що найбільше ціни впали на сході Україні – до 40%. Якщо брати захід України – то менше – відсотків 5 – 10. І в середньому ми отримуємо такий результат,  – пояснює експерт.  Він додає, що подекуди ціни вже стабілізувалася на цьому показнику. Водночас споживач продовжує шукати вигідні пропозиції. Споживач цікавиться квартирами. Знаєте, напевно, очікують на зниження вартості – хочуть придбати, але не поспішають з придбанням. Але зацікавленість достатньо хороша,  – підсумував він.  Піта вважає, що ринок нерухомості, як і вся економіка Україн и, залежить від ситуації на фронті.  Окрім цього, рієлтори сподіваються, що переселенці відійдуть від тимчасового рішення оренди житла та почнуть вкладати у первинний ринок. Зараз ринок буде оживати з точки зору активності, проте вартість нерухомості підвищуватися не буде. Але кількість угод буде зростати, тому що купувати нерухомість для споживання потрібно і на це ми розраховуємо,  – зазначив Піта. 