У США ставка за іпотекою впала нижче 3%. Уперше в історії


 У США процентна ставка за іпотечним кредитом на 30 років вперше за всю історію впала нижче 3%. Про це   The Wall Street Journal з посиланням на дані американського іпотечного агентства Freddie Mac. Наразі ставка на іпотеку з 30-річним терміном погашення становить 2,98%. При цьому на початок року вона становила 3,72%, зазначено в матеріалі. Рекордно низькі показники пояснюються кризою, що зумовила пандемія. «Американські гірки оптимізму й песимізму щодо економічних перспектив тривають», – сказала Даніель Хейл, головний економіст Realtor.com. Останній сплеск захворюваності та його вплив на економіку США призводить до зниження фіксованих ставок по іпотечних кредитах. У міру збільшення випадків фінансові ринки оцінюють, чи буде зростання перешкоджати відновленню економіки.   Bankrate.com, який публікує щотижневий індекс динаміки ставок за іпотечними кредитами, виявив, що більше половини опитаних експертів очікують, що ставки залишаться приблизно такими й наступного тижня.