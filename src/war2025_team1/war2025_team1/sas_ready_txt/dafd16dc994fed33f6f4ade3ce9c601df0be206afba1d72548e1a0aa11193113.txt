У Мукачеві продають квартиру за 7 мільйонів: який вона має вигляд

 Квартира займає два вищі поверхи 3-поверхового будинку. Вона розташована в житловому фонді категорії "2011 – 2020-ті роки", тобто будинок сучасний. Автор оголошення вказує, що клас житла "еліт", повідомляє  24 Канал , посилаючись на дані оголошень з платформи OLX. Зверніть увагу  Професійні секрети: відомий девелопер розповів, як візуально збільшити квартиру Загальна площа квартири становить 144 квадратних метри, з них на кухню виокремили 10 "квадратів". Ремонт у помешканні робили за авторським дизайн-проєктом. Інтер'єр виконаний у стилі строгого мінімалізму в холодних і теплих відтінках. На першому поверсі є коридор, кухня-студія та ванна кімната. На другому поверсі облаштували дві спальні, вбиральню та гардеробну. Двоповерхова квартира за 190 тисяч доларів / Фото OLX Тип опалювання: індивідуальне електричне з теплою підлогою. Квартира продається мебльованою, а також з побутовою технікою (плитка, духовка, холодильник, пральна та сушильна машини, телевізори, кондиціонери). "Двір зі шлагбаумом, є місце для паркування автомобіля в закритому дворі. Поряд дитячий майданчик. Вся розвинена інфраструктура: магазини, аптеки, ресторани, лікарня, центральна пішохідна зона за 2 хвилини від будинку", – пише рієлторка Тетяна. Оскільки продажем житла займається агентство з нерухомості, новий власник чи власниця мають сплатити ще певний відсоток.