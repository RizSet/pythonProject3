Як визначити вартість земельної ділянки — проста формула від експертів


 Щоб визначити ціну земельної ділянки, варто вартість її оренди помножити на 20. Такою формулою поділилися експерти в ході мітапу « ». Тим, хто хоче зорієнтуватися у вартості землі для покупки чи продажу, експерт Центру досліджень продовольства та землекористування KSE Institute Роман Нейтер радить насамперед подивитися на середньозважену ціну у даному регіоні. Віцепрезидент з економічної освіти Київської школи економіки Олег Нів'євський, у свою чергу, пропонує також звернути увагу на ринок оренди, який вже функціонує в Україні 20 років. «Наближеним методом для оцінки вартості землі є формула: вартість оренди цієї землі множите на 20. Це може бути очікувана ціна землі у регіоні, який вас цікавить», — сказав Олег Нів'євський. Нейтер погодився, що така формула цілком підходить. Якщо нею скористатися, то коридор для реальних цін на землю в Україні становив би в середньому від 44 тис. грн до 80 тис. грн за га. Як   «Мінфін», на сьогодні середньозважена ціна за гектар становить 37 900 грн, що на 30% більше за ціну, яка була рік тому. За прогнозами, протягом 2022 року вартість землі мала збільшитися ще до 15%, але свої корективи внесла війна. «Станом на початок повномасштабного вторгнення Росії в Україну було укладено понад 102 тис. угод, відчужено 245 тис. га с/г земель із близько 32,5 млн га. Поки що таких угод — понад 105 тис. Це угоди щодо купівлі-продажу землі, дарування та довічного утримання», — пояснив заступник міністра агрополітики Маркіян Дмитрасевич.