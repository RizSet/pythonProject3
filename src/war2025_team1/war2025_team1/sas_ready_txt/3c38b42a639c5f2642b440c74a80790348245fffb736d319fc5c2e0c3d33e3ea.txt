Оренда квартир у Києві: за скільки можна винайняти житло

 З початку року ціни на оренду житла в Києві не знижувалися. За скільки можна винайняти квартиру у столиці – читайте нижче. Цікаво  У якому районі Києва купити квартиру: де зручно та комфортно жити Найчастіше потенційні орендарі підбирають  комфортні умови для життя . Переважно це будинки, побудовані після 2000-го року зі свіжим ремонтом у парадному та відмінним плануванням квартири. У ній має бути необхідна побутова техніка, свіжі меблі й нормальні вікна. Однокімнатні сьогодні поступаються місцем трикімнатним, які шукають у складчину – так можна заощадити й на вартості оренди, й на комунальних платежах. Та й заставний платіж ділиться на двох – трьох осіб, що вже легше,  – зазначив рієлтор Ігор Мисловський. У квартирі має бути побутова техніка, меблі й ремонт / Фото Pixabay Читайте  Уряд запропонував Раді ввести ПДВ на продаж квартир у новобудовах: що відомо За словами експертів, з початку 2021 року  вартість оренди 1-кімнатних квартир у Києві  зросла на 6 – 8%, двокімнатних – на 4 – 6%, трикімнатних – на 8 – 10%. Найпростішу квартиру у Києві можна винайняти  за 6 – 6,5 тисячі гривень . Це буде невелика "гостинка" у спальному районі зі старими меблями й ремонтом. За словами експертів, у літній час  ціни на оренду житла у Києві можуть знизитися . Це пов'язано з тим, що літо – мертвий сезон на ринку житла. Однак багато також залежить від ситуації з коронавірусною інфекцією та зростання інфляції.