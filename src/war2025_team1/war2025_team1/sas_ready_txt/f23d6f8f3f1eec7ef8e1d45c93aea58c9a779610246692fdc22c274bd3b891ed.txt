Найдорожчий будинок у Києві: дізнайтеся, скільки він коштує та де розташований

 Площа ділянки, на якій розташований будинок, становить 0, 1012 гектара, а площа самого будинку на п'ять поверхів – 1000 метрів квадратних. Нерухомість продають за  9 мільйонів доларів , тобто близько 345 мільйонів гривень, повідомляє  24 Канал , посилаючись на дані оголошення з OLX. Зверніть увагу  Що таке житлова та загальна площа будівлі: пояснення девелопера Кількість кімнат у розкішному будинку просто вражає. Здається, що майбутньому власнику чи власниці ходити в ТЦ взагалі не буде потреби. Отже, в будинку є зал для приймання гостей, вітальня-кінозал, їдальня, кухня, кабінет, дві головні спальні з вбиральнями та ванними кімнатами, чотири додаткові спальні з санвузлами, кімната для куріння, більярдна, басейн, спортзал, сауна, кімната для відпочинку, винний льох, кімната для прислуги, пральня та окремий гараж. Житло збудували за авторським дизайном у класичному стилі. В обробці майстри використали чотири види італійського мармуру, ліпнину та вітражі. Двері в будинку зроблені з горіха, як і паркет. Інтер'єр будинку за 9 мільйонів доларів / Фото OLX Серед додаткових переваг – централізована система очищення повітря, вентиляції та кондиціювання, панорамний ліфт і система відеоспостереження. Найстаріший будинок столиці розташований  на Контрактовій площі, 7 . Це двоповерхова будівля, перший поверх якої датується 1798 роком, а другий – добудували у 1860-х роках.  Зараз власником найстарішого будинку є Костянтин Малєєв. Його прадід був купцем і кондитером, який купив власність у 1891 році. Тобто вже понад століття будинком володіє одна родина.