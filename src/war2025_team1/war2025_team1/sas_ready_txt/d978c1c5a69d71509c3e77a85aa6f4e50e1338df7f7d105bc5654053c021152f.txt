Нове житло може подорожчати вдвічі і з'являться нові «еліта-центри» — забудовники


 Ціни на квартири в Україні можуть зрости вдвічі. Про це заявив президент Конфедерації будівельників України Лев Парцхаладзе на пресконференції на тему «Негативні наслідки нових податків на житло ( )». За словами експерта, до подорожчання квадратних метрів призведе норма про скасування пільги з податку на додану вартість (ПДВ) на операції з продажу житла. «Якщо цей законопроєкт проголосують депутати у другому читанні і підпише президент, то, гадаю, вартість житла може підвищитися приблизно в 2 рази», — припустив Лев Пархаладзе. Крім того, на думку експерта, різко впаде кількість житла, яке вводиться в експлуатацію, зменшаться продажі і скоротяться надходження до державного бюджету. Співзасновник   Володимир Зубик, у свою чергу, зауважив, що 20% ПДВ врешті-решт перетворяться на всі 45%, і значною мірою ляжуть на плечі фізичних осіб. «Ми підрахували, що вартість квадратного метра в економ- і комфорт-класах збільшиться на $150», — сказав співзасновник Інтергал-Буд. Засновник будівельної компанії KAN Development Ігор Ніконов наголосив на ще одній проблемі — скорочення галузі і ризику появи нових «еліта-центрів». «Галузь однозначно стиснеться. Підвищаться ціни, квартири купуватиме менше людей, багато хто піде з ринку, але, я сподіваюсь, у нас не буде ніяких «еліта-центрів», — зазначив експерт. Кабінет Міністрів 2 червня 2021 року зареєстрував у парламенті   «Про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень». 1 липня Верховна Рада схвалила документ у першому читанні. За чинними нині правилами, ПДВ сплачується останній раз, коли забудовник отримує квартири від підрядника і далі не сплачується. Якщо ж правила будуть змінені, як пропонує законопроєкт, ПДВ з'явиться і при продажу житла від забудовника фізичній особі. Тобто забудовник вимушений буде сплатити 20% ПДВ на суму, на яку збільшилась ціна житла після його поставки самому забудовнику. Також законопроєкт пропонує збільшити податок на доходи фізичних осіб (ПДФО) від продажу третьої і наступних об'єктів нерухомого майна з 5% до 18%.  