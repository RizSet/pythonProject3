Українські біженці в Польщі з березня 2023 року платитимуть за проживання


 Прем'єр-міністр Польщі Матеуш Моравєцький оголосив про зміни умов приймання біженців з України, відповідно до яких їхнє проживання у колективних закладах розміщення з березня 2023 року стане платним. Про це повідомляє  . Моравєцький заявив, що польський уряд працює над покращенням забезпечення допомоги на тлі можливої ​​другої хвилі біженців Положення передбачають, що подання заявки на номер PESEL громадянами України, які приїхали до Польщі після російського нападу 24 лютого, буде обов’язковим. Біженцям, які отримають номер PESEL і покинуть Польщу, цей номер буде заморожено. Моравєцький заявив, що поправка також має на меті забезпечити кращу допомогу на тлі можливої ​​другої хвилі біженців. Поправка передбачає, що з 1 березня наступного року буде введена оплата для тих біженців, які перебувають у колективних закладах розміщення більше 120 днів. Спочатку біженці з України покриватимуть 50% вартості проживання, через кілька місяців — 75%. Цей обов’язок не поширюватиметься, зокрема, на людей з інвалідністю, дітей, вагітних жінок, осіб пенсійного віку та осіб, які піклуються про щонайменше трьох дітей. Станом на сьогодні українці, які рятуються від війни, можуть отримати від уряду Польщі: одноразову допомогу в сумі 300 злотих (2,4 тис. грн), щомісячну допомогу на дитину до 18 років у розмірі 500 злотих (4 тис. грн).