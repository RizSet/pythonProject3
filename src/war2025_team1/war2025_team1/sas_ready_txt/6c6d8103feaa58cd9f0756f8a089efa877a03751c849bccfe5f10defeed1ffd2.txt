Діапазон цін на первинному ринку житла: які квартири у Києві найдешевші

 За допомогою пошукових сайтів журналісти з'ясували, скільки коштують квадратні метри у різних класах новобудов Києва. Детальніше про ціни – далі.  Читайте також  Новобудови Києва на лівому березі: на які об'єкти звернути увагу Цей клас житла коштує менше, ніж елітні квартири. Таких новобудов багато в усіх містах України, зокрема і в Києві. Переважно такі новобудови зводять у житлових районах, на ділянках колишніх пустирів. Зазвичай це будинки заввишки понад 10 поверхів, із великою кількістю квартир. Поблизу немає великого вибору торговельних центрів. Так само далеко розташовані офіси.  Основне завдання економкласу – універсальність, компактність та забезпечення квартирами якомога більшої кількості людей. З огляду на економність, помешкання невеликі, в середньому на 30 квадратних метрів — кухня плюс одна-дві кімнати. Прибудинкова територія стандартна, з чітко визначеною кількістю місць для паркування. У Києві середня ціна за квадратний метр у "економі" становить  27 тисяч гривень.  Проте можна знайти і дешевші варіанти – за  22 тисячі гривень за "квадрат".  Максимальна вартість –  30 тисяч гривень  за квадратний метр. Загалом мінімальна вартість такого житла –  660 тисяч гривень . Житло комфорт-класу трохи дорожче, ніж економ, оскільки має вдосконалене планування. Стандартна квартира в такому будинку має дві кімнати, загальну площу 50 – 60 квадратні метри та кухню на 8 – 10 "квадратів". Також у таких будинках передбачені зони для зберігання дитячих візочків або велосипедів, є гардеробні, охорона на території, покращений дитячий майданчик та паркінг. Усе частіше на ринку з’являється житло покращеного типу. Його зводять неподалік біля парку, лісу, озера. Зазвичай міжбудинковий простір призначений лише для пішоходів, без проїзду машин, є підземний паркінг та власна інфраструктура від забудовників. Наразі на цей клас припадає орієнтовно 45% усіх новобудов. Це є ознакою великого попиту на таке житло.  У Києві за квартири комфорт-класу в новобудовах просять у середньому  35,3 тисячі гривень  за квадратний метр. Найдешевші пропозиції стартують  від 15,3 тисячі гривень  за "квадрат", а максимальні ціни сягають  92,7 тисячі гривень  за метр квадратний.  Цікаво  Як оформити купівлю нерухомості в період воєнного стану: поради експерта Будинки такого класу зводять у центрі міста або близько до транспортних розв’язок. Над зовнішнім виглядом споруд посилено працюють дизайнери. Також враховують планування квартир. Всередині житло просторе, з великою кухнею, гардеробом та ванною. Часто це можуть бути квартири-студії на 40 "квадратів", зустрічаються й просторі апартаменти з ізольованими кімнатами. У новобудовах цього класу передбачені підземні паркінги, з одним паркомісцем на квартиру. Зазвичай такі будівлі охороняються, є покращені дитячі майданчики, а для догляду за територією наймають садівників. Це впливає на вартість житла. Мешканці столиці в середньому  платять 57,7 тисячі гривень  за квадратний метр у такій квартирі. Найдешевший варіант, який зараз є на ринку, —  від 21,5 тисячі гривень  за "квадрат", але загалом ціни сягають  100 тисяч гривень за квадратний метр.  За попередніми підрахунками, найменша ціна такої нерухомості становить  860 тисяч гривень.  Преміумсегмент зводять винятково в екологічних зонах, якомога далі від шуму та людних місць. Часто це житлові комплекси у віддалених районах або на околиці міста. Над дизайном житла як зовні, так і всередині працюють авторитетні дизайнери. Квартири зазвичай просторі – від 120 квадратних метрів. Територія охороняється, а паркомісця облаштовують із запасом. У таких житлових комплексах пропонують різноманітні розваги – будують тенісні корти, басейни, супермаркети, приватні школи. У Києві один квадратний метр такого житла коштує в середньому  98,8 тисячі гривень.  Мінімальна ціна, яку доведеться віддати за "квадрат" –  52 тисячі гривень , а максимальна вартість сягає  158,6 тисячі гривень . Відповідно, найдешевший варіант такої нерухомості коштуватиме  6,2 мільйона гривень.