Чи спровокує законопроєкт №5600 подорожчання житла

 Одразу після першого читання проєкт закону "Про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень" зазнав нещадної критики з боку будівельних компаній. До теми  Справедливість перемогла, – девелопер прокоментував зміни в "ресурсному" законопроєкті 5600 Досі дохід від продажу одного об'єкта на рік не оподатковувався, а з продажу другого і наступних відраховувався податок за ставкою 5%. Це давало змогу багатьом забудовникам  оптимізувати витрати , продаючи квартири фізичним, а не юридичним особам. Автори "ресурсного" закону обіцяли закрити цю можливість. Відповідно до нього, дохід від продажу третього та наступних об'єктів нерухомості, проданих фізособою протягом одного року, мав оподатковуватися за стандартною ставкою – 18%. Та після численних заяв про те, що закон обвалить будівельний ринок, до другого читання в проєкті  вирішили суттєво пом'якшити цю норму.   Законопроєкт призведе до переформатування фінансової діяльності / Фото Pexels Тепер сплачувати 18% податку доведеться не з усієї суми, отриманої від продажу нерухомості,  а лише з різниці  між сумою продажу та ціною, за яку нерухомість перейшла до продавця. Експерти та учасники ринку вважають це великою перемогою у порівнянні з прописаними ставками в початковому документі. Водночас сходяться і на тому, що податкова оптимізація  призведе до подорожчання житла. Керівниця адвокатського бюро Тетяни Даниленко, вважає, що законопроєкт №5600 стане  стимулом до припинення зловживань  з боку продавців нерухомості, які досі уникали реєстрації статусу підприємця, аби не платити податки за ставкою 18%. Зникне сенс у використанні схеми з продажем нерухомого майна фізособами без підприємницького статусу. За словами Даниленко, хоча законопроєкт фактично призначений для того, щоби дисциплінувати забудовників і спонукати їх добросовісно сплачувати податки до держбюджету, але в наших реаліях  це призведе до переформатування фінансової діяльності  та використання складніших і дорожчих схем у подальшій роботі. Оскільки зростуть витрати, то в кінцевому результаті вони призведуть до підвищення вартості житла для покупців,  – додала експертка. Загалом  підвищення ставок ПДФО з 5 до 18%  найбільше вплине не на великі, а на малі будівельні компанії, які працювали та, можливо, ще продовжують працювати переважно через попередні договори купівлі-продажу чи договори про спільну діяльність, укладені між фізособами. На компанії, що працюють через інститути спільного інвестування, фонди фінансування будівництва чи житлово-будівельні кооперативи, зміни безпосередньо не вплинуть. За словами юристів, забудовникам, які працюють за попередніми договорами купівлі-продажу чи договорами про спільну діяльність,  потрібно переглянути свої схеми фінансування будівельних проєктів  і подальшого продажу нерухомості та обрати для цих завдань оптимальні механізми.