ФДМ отримав ще 401 державний об'єкт для приватизації


 Кабінет міністрів передав Фонду держмайна ще 401 державний об'єкт для приватизації. Крім того, передано 4 великі держоб'єкти. Про це на засіданні уряду   прем'єр-міністр Олексій Гончарук. Усього за 6 місяців від розблокування приватизації уряд уже передав 961 об'єкт, що в 10 разів більше, ніж за 10 років до того. «За 6 місяців своєї роботи ми передали 961 об'єкт на приватизацію. Для порівняння, з 2008 по 2018 рік передано всього 93 об’єкти. Підприємства, які роками генерували проблеми та збитки, отримають нового ефективного власника, нові робочі місця», — прокоментував Гончарук.   Крім того, уряд передав на велику приватизацію 4 великі держкомпанії: завод «Більшовик», АТ «Державно-продовольча зернова корпорація», ДАК «Хліб України», ДП «Артемсіль України». На підприємствах буде проведено реструктуризацію та підготовку до прозорих аукціонів із залученням приватного інвестора.