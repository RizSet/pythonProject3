Стрімке падіння. Які іпотечні ставки пропонують банки


 На початок року середньозважена іпотечна ставка була 19%, а зараз – 13%. За пів року падіння склало 6 процентних пункти. Про це розповів заступник начальника управління аналізу системних ризиків департаменту фінансової стабільності НБУ Микола Остролуцький,   Finclub. За його словами,  окремі банки показали більш стрімке зниження ставок. «По всіх з них є суттєве зниження процентної ставки. По одному з них аж на 9 процентних пунктів. Це дуже суттєво», – наголосив представник НБУ. «На початку квітня ми запропонували ринку 9,99% річних, – повідомив заступник голови правління   Семен Бабаєв. – Зараз у нас дві програми – під 9,99% і 12,49% – в залежності від профайлу клієнта, першого внеску. За цими двома програмами ми очікуємо видати у вересні 50 кредитів. Для наших клієнтів є знижки – відсоткова ставка 9,49%». «Ми запустили програму під 8,8% на початку липня. Фіксована ставка – в перший рік, в наступні – плаваюча. І в серпні, якщо порівняти з червнем, ми збільшили кредитування на вторинному ринку майже в чотири рази. За програмою 8,8% видається майже 30% наших кредитів на вторинному ринку», – каже начальник управління департаменту роздрібного банкінгу Укргазбанку Віталій Годун. Після старту «програми 8,8%» банк видав на цих умовах вже 45 кредитів на 45 млн грн. «За усіма програмами обсяг видачі зріс в три рази, як порівняти з кінцем минулого року», – уточнив Віталій Годун. Кредобанк пропонує кредити під 8%, але у випадку прострочення платежів ставка зросте до 10%. Але це виняток, а не єдина ставка на усі кредити. Остролуцький каже, що усі банки, які декларують видачу кредитів під ставку нижче 10%, мають також інші програми, ставки за якими є вищими. «Якщо взяти портфель в цілому, то ставка 13% по ринку не просто так формується», – зазначив він. У багатьох подібних програмах йдеться про фіксовану ставку на перші один – чотири роки, після цього ставка становить 3- або 12-місячний UIRD плюс маржа банку. І споживачам це не подобається. «Споживачі цьому не довіряють і за всіма нашими програмами вимагають фіксовану ставку. Коли ти пропонуєш плаваючу ставку, вони намагаються знайти інші варіанти, – каже Семен Бабаєв. – Тому ми маємо відкрито пояснювати споживачам, що таке змінна ставка за кредитом. Це єдиний правильний шлях вибудувати відносини між позичальниками, банком та вкладниками». На первинному ринку ставки зменшуються не так швидко через високі ризики та резервні вимоги НБУ. «На відміну від вторинного ринку ставки на первинному незначно зменшилися, і цьому є пояснення, в тому числі те, що відбувається з окремими забудовниками. У нас ставка з початку року знизилася на 3 п.п., це небагато», – розповіла перша заступниця голови правління   Олена Дмитрієва. Національний банк пропонує Уряду   «Доступні кредити 5-7-9» на іпотеку.  з 1 липня 2020 року відкрив кредитування в рамках державної програми «Доступне житло під 10%».   . Зокрема, розширив коло клієнтів, які можуть отримати кредит на житло під 9,99% у рамках програми «Звісно, 9,99».