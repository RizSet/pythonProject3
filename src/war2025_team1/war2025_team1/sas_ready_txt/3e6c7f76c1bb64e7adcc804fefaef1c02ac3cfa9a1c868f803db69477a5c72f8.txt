У Дії можна буде отримати дозвіл на будівництво: що відомо

 Тестувальниками можуть стати замовники будівництва, які планують отримати дозвіл на початок будівельних робіт або внести зміни у вже зареєстрований дозвіл (об’єкти СС2 та СС3). Про це розповів міністр цифрової трансформації Михайло Федоров. Зверніть увагу  Що таке технічний паспорт будинку та хто оплачує його виготовлення Незабаром на порталі "Дія" можна буде отримати дозвіл на будівництво за новою процедурою, яка допоможе уникнути помилок, зекономить час та нерви,  – пише Федоров. Тепер під час заповнення заявки відбуватиметься автоматична перевірка відомостей у Єдиній державній електронній системі. Якщо заявники допустять помилок, їм надійде сповіщення. Повідомлення вони отримають ще до того, як відправлять документи на розгляд в органи будівельного контролю. Кількість відмов стане меншою. Також полегшать процес подачі документів. Більше не потрібно буде завантажувати скан-копії десятків документів, якщо проєктну документацію вже створено в Е-системі будівництва. Достатньо буде знати її номер. Тоді всі відомості підвантажаться автоматично. Зареєструватися  на бета-тест можна  тут .