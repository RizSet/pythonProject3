Квартири в новобудовах Києва різко подорожчали: що буде до кінця року

 Якщо у січні квадратний метр у комплексах, які будуються, коштував у середньому 28 тисяч гривень, у кінця червня його продавали за 30,8 тисячі гривень. Чому зростають ціни та чого чекати до кінця року – розповів директор консалтингової компанії City Development Solutions Роман Герасимчук. Цікаво  Інвестування в нерухомість в Україні: у чому особливості та де краще купувати житло За словами Герасимчука, на підвищення цін вплинув попит. У 2020 році приріст сягнув понад 25% за кількістю угод. У 2021 році ця тенденція збереглася. Крім природного приросту попиту через внутрішню міграцію населення й урбанізацію, попит на квартири у новобудовах зростає внаслідок зменшення попиту на "вторинці",  – пояснив аналітик. При цьому, додав він, обсяг пропозиції нового житла суттєво не змінився. Нові квартири в Києві продовжують дорожчати / Фото Pixabay Читайте  Нові податки на житло в Україні: на скільки можуть підскочити ціни За словами Романа Герасимчука, якщо нинішні тенденції на первинному ринку нерухомості у Києві збережуться,  зростання цін не уникнути . За підсумком 2021-го року воно становитиме  17 – 19%.  Від рівня травня – червня  ціни підвищаться на 10 – 12%. До кінця року квартири у Києві можуть зрости в ціні / Фото Pixabay