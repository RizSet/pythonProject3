Вважаю такі кроки мародерськими, – мер Львова про захмарні ціни на оренду житла

 Чим зумовлене таке подорожчання та якою була реакція влади розповів у новому інтерв'ю мер Львова  Андрій Садовий. Цікаво   Стіни, що гріють: на які новобудови звернути увагу, аби зекономити на опаленні З початком великої війни Львів став притулком для українців з різних регіонів країни. Через місто пройшло більш як 5 мільйонів громадян. Частина із них осіла на заході, інша – переткнула кордон. Львів намагався максимально сприяти адаптації новоприбулих українців. Як пригадує міський голова Андрій Садовий, практично у кожного львів'янина вдома жили люди з інших регіонів України. А власники квартир та готелі в перші тижні повномасштабної війни  знижували ціни на 30 – 40% . Попри зазначену допомогу містян, не варто списувати з рахунків економічний фактор. З кінця лютого – початку березня  попит на житло суттєво виріс.  Відповідно – злетіла вартість. Окремі власники, розуміючи, що зараз можливо заробити навіть на квартирах без особливих зручностей, почали штучно завищувати ціни. Садовий наголошує, що  у Львові житло ніколи не було дешевим , а стосовно окремих випадків, де ціна була захмарною,  проводилися внутрішні розслідування.  Стосовно дій, які ми назвали мародерством, по кожному кейсу почали таке внутрішнє розслідування і деякі кейси були, була проведена профілактична розмова з людьми, вони просили вибачення, а деякі кейси – це було накручування ситуації,  – пояснює міський голова Львова. Пояснюючи ріст цін Садовий пригадує, як злетіла вартість оренди в Давосі, коли там проходив міжнародний форум. Ми жили за дві години від Давосу, тому що вартість житла в самому Давосі зросла на 200% під час проведення форуму,  – зазначив він.  Він не відкидає і  людський фактор  та наголошує, що під час перших тижнів та місяців повномасштабного вторгнення багато хто виносив з дому останнє та намагався допомогти, проте були й ті, хто хотів нажитися.  Бог їм суддя, я вважаю такі кроки мародерськими, якщо хтось хоче заробити кошти на війні,  – підсумував Садовий. Що стосується питання житла для переселенців,  Садовий повідомив , що наразі  в місті будується житло, розраховане на 700 осіб.  Тут житимуть ті, хто проходить реабілітацію. Він підкреслив, що цей проєкт підтримується Європейськи союзом. 