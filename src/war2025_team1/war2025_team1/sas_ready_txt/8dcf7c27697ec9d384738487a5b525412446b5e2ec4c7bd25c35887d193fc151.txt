Ціни на нерухомість Німеччини впали вперше за 12 років

 Відповідні дані опублікувала Асоціація німецьких банків облігацій (VDP). При цьому тут зазначили, що  вартість орендної плати  продовжує зростати. Читайте  Пільгова іпотека "єОселя": як отримати кредит на готову квартиру та житло, що будується У третьому кварталі 2022 року ціни на квартири та будинки в Німеччині впали на 0,7 відсотка порівняно з попереднім кварталом. Згідно з нещодавно опублікованим індексом цін на нерухомість, складеним Асоціацією німецьких банків облігацій, зростання відсоткових ставок за кредитами у поєднанні із високою інфляцією сповільнили зростання цін на ринку житла. Результат індексу заснований на даних про транзакції з більш ніж 700 банків. Директор VDP Єнс Толкмітт сказав, що дані вказують на те, що дванадцятирічна тенденція зростання на ринку нерухомості добігає кінця. Ціни на житлову нерухомість семи найбільших міст Німеччини  впали на 0,7% . У Берліні ціни зупинилися на показниках минулого кварталу. Водночас у Кельні та Мюнхені індекс зафіксував падіння  на 0,6 та 1,5% відповідно . Попри падіння цін на купівлю житла, вартість оренди у Німеччині продовжує зростати. Згідно з індексом VDP,  орендна плата підвищилася на 4,8%  протягом 2022 року.  Толкмітт зазначив, що високі ціни на купівлю житла ще більше посилюють конкуренцію за орендоване житло. 