Як буде розвиватися ринок нерухомості після війни: прогноз експерта

 Ймовірними сценаріями розвитку ринку нерухомості після війни поділився фахівець з девелопменту Назарій Бербека. Він розповів, що через сьогоднішню кризу у майбутньому ми зіштовхнемось з суттєвим дефіцитом квартир. До того ж слід підготуватися до стрибка цін у готових будинках. Читайте також  Які житлові приміщення можна перевести у нежитлові та що для цього потрібно Вже зараз вартість квартир зросла, зокрема, в гривневому еквіваленті. Ціна квадратного метра в середньому більша за ту, яка була у лютому. І це нормально у країні, в якій йде війна. У післявоєнний період тенденція зростання продовжиться,  – зазначив Бербека. Він додав, що на вартість житла впливають: Крім того, не варто забувати, що зараз дорожчають будматеріали та є перебої в логістиці. У комплексі це призводить до подорожчання. Але зараз можу зазначити, оскільки об’єкти в яких здійснюється продаж здебільшого не нові, а були розпочаті минулого року, тому і подорожчання вартості матеріалів сьогодні не настільки агресивно впливає на ціну,  – підсумував він.  Бербека вважає, що суттєве сповільнення темпів будівництва та відсутність нових об'єктів стануть причиною дефіциту якісних житлових проєктів – після перемоги, зі зростанням попиту, девелопери не зможуть швидко задовольнити всі потреби покупців. Для розуміння – цикл підготовки та виводу об’єкта на ринок триває 12 – 24 місяці. Він додав, що Україну очікує скорочення купівельної спроможності населення. Водночас внаслідок руйнування житлового фонду, все більше українців потребуватимуть нового житла. "Ми отримаємо ситуацію, в яку повинні будуть втрутитись держава та місцеве самоврядування. Тут мова про комунальне житло, яке належатиме громаді міста, й яке може здаватися в довготермінову оренду саме незахищеним верствам населення, ВПО й тим групам людей, які потребують, але не можуть дозволити собі придбати його", – розповідає Бербека.  Таким чином, на його думку, населені пункти отримають ринковий інструмент впливу на ринок оренди, шляхом регулювання цін оренди житла, та й певною мірою на вартість первинного житла. До теми   Доступна іпотека через Дію: що передбачає проєкт та хто претендуватиме на житло першочергово Другий блок, де потрібна участь держави, це іпотеки чи лізинг житла.  Безпека – головний фактор, який впливатиме на відновлення ринку нерухомості на перших етапах. У західних областях України з’являються нові категорії покупців, що безпосередньо матиме вплив на відновлення ринку, це: У зв’язку з цим, у західних областях країни ринок нерухомості відновиться досить швидко. Згодом тенденція пожвавлення дійде і до Києва. В інших регіонах, особливо тих, що потерпають від обстрілів, питання відновлення ринку нерухомості залежатиме від впевненості людей, які там проживають, а також підтримці з боку держави.