Парцхаладзе: Обсяги будівництва в Україні зросли на 21,2%


 «За перші пів року обсяги будівництва зросли на 21,2 % — індекс будівельної продукції по відношенню до перших пів року 2018 року склав 121,2%», — написав Парцхаладзе. Він додав, що об'єми будівництва будівель в Україні за І півріччя 2019 року порівняно з аналогічним періодом минулого року, зросли на 15,3%: обсяги будівництва нежитлових споруд зросли на 35,2%, а обсяги будівництва житла впали на 1,9%. Також зросли обсяги будівництва інженерних споруд — на 27,7%. «І такі результати стабільно спостерігаються з самого початку 2019-го. Думаю і сподіваюсь, що за підсумками цього року ми зможемо закріпити цей результат», — підкреслив заступник міністра. За словами Парцхаладзе, загальна вартість виконаних будівельних робіт з січня по червень цього року становила 66 млрд грн. У Дніпропетровській області обсяг будівельних робіт становив майже 8,2 млрд грн, у Харківській — майже 6,3 млрд грн, в Одеській — майже 5,8 млрд грн, у Львівський — 4 млрд грн. У Києві за вказаний період було виконано будівельних робіт на суму 15,6 млрд грн.