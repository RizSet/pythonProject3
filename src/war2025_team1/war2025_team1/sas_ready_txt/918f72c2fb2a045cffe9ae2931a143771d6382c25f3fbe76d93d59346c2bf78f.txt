У яких регіонах України найвищі ціни на оренду однокімнатної квартири

 Орендувати однокімнатну квартиру в Закарпатській області коштує  12 788 гривень . У порівнянні з груднем 2022 року вартість зросла приблизно на 4 тисяч гривень. Про це відомо з даних Державної служби статистики. Зверніть увагу  Пільгова іпотека під 7%: скільки доведеться платити за власну квартиру в різних містах України Середня ціна за місячну оренду по Україні в серпні 2023 року становила 6 420 гривень. З початку нового року вартість зросла на 12,7% за загальної інфляції в Україні на рівні 2,5%. Після Закарпатської області, де орендна ціна підвищилася аж на 46,9%, наступною "найдорожчою" є Львівська. З початку року вартість зросла на 9,9% – до  12 067 гривень . На третьому місці в списку Київ. Оренда в столиці подорожчала на 9,2% – до  8 338   гривень . Загалом найвищі ціни на оренду в західних та деяких центральних областях України. Найнижчі – у прифронтових Херсонській (2 960 гривень), Сумській (3 008 гривень) та Запорізькій (3 315 гривень) областях.   Ціни на оренду однокімнатної квартири по Україні / Дані Держстату До слова, середня плата за місячну оренду 1-кімнатної квартири за 2022 рік зросла на 32,7%. За результатами статистики, лідирує Львівська область, де вартість зросла у 2,1 раза до 10 977 гривень.