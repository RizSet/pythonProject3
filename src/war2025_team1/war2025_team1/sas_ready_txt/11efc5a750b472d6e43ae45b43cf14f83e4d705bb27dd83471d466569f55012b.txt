Після шаленого зростання ціни: скільки коштує житло у західних регіонах України

 Великий попит сформував високу ціну не тільки на купівлю "вторинки", а й на оренду житла. Приміром, вартість оренди  однокімнатної квартири  в Івано-Франківську сягала 300 – 500 доларів в місяць. Варто знати  Пільгова іпотека "єОселя": як отримати кредит на готову квартиру та житло, що будується Влітку на ринку вторинного житла спостерігалась нова тенденція – багато людей почали проводити косметичний ремонт у квартирах, доводити до хорошого стану заміські будинки та здавати їх в оренду. Для франківця, який купив однокімнатну квартиру за 13 – 15 тисяч доларів, зробив ремонт та здав в оренду за 300 – 400 доларів в місяць, за рік отримав 3 600 – 4 800 доларів пасивного річного доходу, квартира "окупилася" за 5 років,  – зазначив Олег Доскач, керівник з розвитку будівельної компанії Socium Developer.  На противагу вторинному ринку "первинка" значно просіла та втратила свого покупця. Забудовники швидко відреагували на нові потреби, зокрема почали робити ремонти та пропонувати готові квартири. Вартість квадратного метра на первинному ринку зросла, але в кожній області по-різному. Згідно з останніми даними порталу ЛУН на заході України зафіксовано подорожчання: Загалом в Україні відносно лютого  відкрили продажі  у 78% ЖК. На Заході рекордсменами є Закарпатська та Чернівецька області (по 96%). Львівщина та Івано-Франківська області мають по 94%. Водночас попит зберігається саме на Львівську нерухомість. Тут квартирами найчастіше цікавляться мешканці цієї ж області (53%). Ще 21% потенційних покупців – кияни, 14% – інвестори з інших країн.