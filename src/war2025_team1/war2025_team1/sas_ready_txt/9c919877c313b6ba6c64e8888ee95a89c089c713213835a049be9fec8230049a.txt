Які регіони України наростили обсяги будівництва, попри війну: дані ЛУН

 За десять місяців 2022 року розпочато будівництво 512 нових проєктів та черг, що більш ніж удвічі нижче за показник у 1 113 стартів, за аналогічний період 2021 року, повідомляє портал новобудов ЛУН.  Читайте також  Пільгова іпотека "єОселя": як отримати кредит на готову квартиру та житло, що будується Коректно вимірювати обсяг розпочатого будівництва в кількості черг. За даними ЛУН, кількість нових проєктів і черг же існуючих житлових комплексів відчутно скоротилися. Загалом по країні більш ніж удвічі: 512 стартів будівництв за 10 місяців 2022 року проти 1 113 року за аналогічний період минулого,  – повідомили у ЛУН. Так за 10 місяців цього року  у Києві  почали будувати 91 нову чергу, у 2021 році за аналогічний період було розпочато 154 черги житлових комплексів.  Київська область , раніше багаторічний рекордсмен за кількістю введеного в експлуатацію житла, також скоротила кількість нових черг майже вчетверо: 55 за цей рік проти 205 – минулого. Львівська область  також демонструє зменшення обсягів початку нових споруд – 73 черги проти 110 торік. Одеський регіон , попри війну, демонструє активне будівництво починаючи з квітня-березня цього року, хоча значно меншою кількістю нових черг – 52 цього року проти 141 минулого. Один із найбільш постраждалих регіонів серед тих, що активно забудовувалися до повномасштабного вторгнення, –  Харківська область . Там цього року розпочали лише 18 черг, проти 87 минулого. У Дніпропетровській області  падіння практично 4 5 разів – з 53 за 10 місяців 2021 року до 12 у цьому. Проте є й регіони, що показали приріст нових проєктів.