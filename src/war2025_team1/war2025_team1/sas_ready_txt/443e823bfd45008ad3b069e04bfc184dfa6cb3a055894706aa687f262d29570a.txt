Традиційного ажіотажу немає: скільки коштує подобова оренда житла в Україні

 Через повномасштабну війну ціни на подобову оренду в низці регіонів просіли. Подекуди залишилися на рівні минулого року. При цьому кількість пропозицій, за даними OLX, збільшилася. Читайте також  Пільгова іпотека "єОселя": як отримати кредит на готову квартиру та житло, що будується Найбільше за рік зріс асортимент місць у хостелах – на 48%. Кількість вільних кімнат для короткострокової оренди зросла майже на 20%. Єдиний тип нерухомості попит на який тримається на високому рівні – приватні будинки.  Цьогоріч маршрути українців суттєво не змінилися. Як і наприкінці минулого року, зараз найактивніше цікавляться короткостроковою орендою у великих містах, а також у гірських населених пунктах на Заході країни. У п’ятірку найпопулярніших міст впродовж листопада – грудня увійшли:  Найдорожче орендувати  будинок на Київщині  (в середньому 5 679 гривень, що на 9% дорожче, ніж у грудні 2021 року),  Дніпропетровські області  (3 766 гривень, що вдвічі дорожче, ніж у грудні 2021) та  Сумщині  (3 000 гривень, що на 20% дорожче, ніж у грудні 2021 року). Найбільш вигідна добова оренда житла у  Рівненській області  (близько 1 000 гривень за ніч). При чому, такі ж ціни пропонували і минулого року. Також близько тисячі гривень обійдеться оренда будинку  на Полтавщині , що на 20% дешевше, ніж торік. До теми  Як функціонує готельна нерухомість в умовах війни та чого очікувати у 2023 році На Закарпатті  середня вартість коливається в рамках 1 400 гривень за ніч,  в Івано-Франківській області  – близько 1 700 гривень. У порівнянні з груднем 2021 року, ціни в цих регіонах залишилися приблизно на тому ж рівні. Традиційно найбільший попит на оренду квартир залишається у мегаполісах. Що стосується цін, то в окремих містах вартість ночівлі залишилася на рівні минулого року, а подекуди навіть дещо зросла. Так,  у Києві, Вінниці та Луцьку  середня ціна за добу не змінилася та становить 650 гривень. Натомість найсуттєвіше розцінки зросли  у Львові.  Вартість оренди здорожчала на 19% та становить зараз 775 гривень на добу.  