У травні зріс попит на нерухомість у передмісті Києва


 Порівняно з початком квітня, в період з 22 квітня по 12 травня купівельна активність у передмісті Києва підвищилася в середньому на 8-10%. Про це повідомив директор компанії AVM Development Group Віктор Нестеренко. «Закінчення виборів стало головним стимулом зростання рівня продажів як квартир, так і котеджів. Навіть травневі свята не стали перешкодою для багатьох покупців. За нашими оцінками, за три тижні після виборів кількість покупців в передмісті зросла до 10% у всіх сегментах заміського житла», — розповів Віктор Нестеренко. Він також зазначив, що з січня по травень 2019 року зберігається збільшення купівельного інтересу до котеджних містечок і земельних ділянок під індивідуальне будівництво, які перебувають в невеликих селищах між Києвом і містами-супутниками. «За останні три тижні найактивніше зростання продажів спостерігається в сегменті котеджних містечок і земельних ділянок під будівництво. На сьогодні інвестування в землю є відмінним способом, як мінімум, зберегти і примножити свої заощадження. Адже в 2019 році очікується, що зростання вартості придатних під приватне будівництво земельних ділянок може перевищити 20% в гривневому еквіваленті», — сказав Віктор Нестеренко. Також фахівець звернув увагу на те, що капіталізація придбаного будинку в котеджному містечку з розвиненим і повноцінним інфраструктурним комплексом зараз становить від 30% до 45%. «За грамотного вибору локації майбутнього котеджного містечка, а саме — на віддаленості від Києва, що не перевищує 10 км, за відмінного транспортного сполученні зі столицею, — потенційний покупець може розраховувати на те, що вже через рік вартість збудованого будинку збільшиться мінімум на третину.   Також не варто забувати, що на вартість будинку впливають як рекреаційні можливості, так і створювані забудовником об'єкти інфраструктури », — вважає керівник AVM Development Group. Експерт звернув увагу на те, що зараз настає пік сезонної активності, який може розтягнутися до липня. «Зараз у психологічному плані покупець отримав в деякій мірі визначеність — минула стримуюча невідомість і цілком об'єктивні страхи щодо можливих економічних наслідків. Виборчий процес, по суті, «відтягнув» сезонну активізацію покупців. Тому саме зараз настає пік сезонного зростання продажів в передмісті, який може тривати до двох місяців», — підсумував Віктор Нестеренко.