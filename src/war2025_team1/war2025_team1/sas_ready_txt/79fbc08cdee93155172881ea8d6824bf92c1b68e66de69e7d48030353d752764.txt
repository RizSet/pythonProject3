Які оселі найбільше купують українці за житлові сертифікати: це 95% від усіх угод

 Найбільше українці купують за сертифікат саме вторинне житло. Про це в ефірі телемарафону розповіла голова Комітету Верховної Ради з питань організації державної влади, місцевого самоврядування, регіонального розвитку та містобудування Олена Шуляк, повідомляє  Нерухомість 24 . Зверніть увагу  Шість нових проєктів у Києві та ще п’ять – у Львові: КН РІЕЛ поділилася планами на 2024 рік Як пояснює Олена Шуляк, люди, які втратили житло,  хочуть максимально швидко отримати нову оселю  і переїхати туди з родиною. Тому вони здебільшого обирають вторинний ринок. На первинному ринку попит є хіба на ті квартири, які вже збудовані й де зроблений первинний ремонт. Проте зовсім скоро тенденція може змінитися. "Зараз ми очікуємо наступний етап програми: коли люди мають зруйновані приватні будинки, але не хочуть брати житловий сертифікат, а хочуть мати гроші, щоб на своїй ділянці відбудувати будинок. Зараз ми вже бачимо тисячі таких заявок. Працюють відповідні комісії при органах місцевого самоврядування, формуються відповідні цільові кошти, і ми очікуємо, що скоро буде налагоджена виплата саме за цим етапом програми", – повідомила Шуляк. Вона додала, що понад 50% зруйнованого житла – це приватний сектор. Дуже багато українців хочуть відбудувати свій дім на цьому ж місці. Якщо минулого року однокімнатну квартиру на первинці в Полтаві можна було купити за 45 – 46 тисяч доларів, то зараз  ціни стартують від 50 тисяч . З початку 2024 року середня вартість зросла на 3 – 5%. Це пов'язано з підвищеним попитом (переселення людей зі східних областей) і зростанням цін на будматеріали. Тому найближчим часом вартість може зрости ще більше – до 10%.