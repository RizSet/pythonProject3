У Кличка розповіли, чого чекати інвесторам Укрбуда


 Радник мера Києва Віталія Кличка Максим Бахматов заявив, що група   не збанкрутує, бо в компанію зайшов новий інвестор. Тому 40 тисяч громадян, які інвестували гроші в об'єкти Укрбуда, можуть не хвилюватися. Про це він сказав в   Bihus Info. «Вже знайшовся інвестор, він взагалі непублічний, щоб ви розуміли. Це не будівельник, не публічна людина, він не з цього бізнесу, йому просто цікаво зайти в новий цікавий проект», — розповів Бахматов. За його словами, ще три тижні тому Укрбуд міг мати проблеми з усіма своїми будівництвами по всій країні. Але зараз 40 тисяч людей, які вклали гроші в будівництво, можуть не хвилюватися, що щось відбудеться.   Прізвище інвестора і суму інвестицій Бахматов назвав внутрішньою інформацією. «Ми скоро дізнаємося, хто це», — зазначив він. Бахматов також спростував чутки про те, що Укрбуд «віджало» оточення президента Зеленського: «Я чув, що там вже і Богдан, і Вавриш — це все маячня». На зауваження інтерв'юера про те, що, нібито за словами Бахматова, в будівельний бізнес прийшов чоловік, який в ньому не розбирається і віддає гроші, щоб врятувати 40 тис. вкладників, радник мера відповів: «Так реально є».