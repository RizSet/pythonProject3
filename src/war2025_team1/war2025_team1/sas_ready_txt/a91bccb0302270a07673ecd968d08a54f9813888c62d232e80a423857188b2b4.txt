Наразі 85% іпотечних кредитів видається на купівлю вторинного житла — Шевченко


 Такі обсяги кредитування вторинного ринку нерухомості голова Національного банку Кирило Шевченко пояснює меншою ризикованістю цього ринку. Про це головний банкір країни сказав під час Всеукраїнського форуму «Україна 30. Інфраструктура»,   Укрінформ. «У другій половині 2020 року іпотечне кредитування прискорилось. Загальний приріст іпотечного   у 2020 році становив 11,5%», — зазначив Шевченко. Проте, за його словами, ставка за іпотечними кредитами значним чином залежала від об'єктів кредитування. Голова НБУ пояснив, що різниця у ставках кредитування первинного та вторинного ринків нерухомості полягає в тому, що первинний ринок є більш ризиковим. «Для того, щоб поліпшити ситуацію з первинним ринком іпотеки, у нас зареєстровано законопроєкт № 5091, який суттєво підвищує захист кредиторів. Також ми б хотіли доєднатися до дискусії, як можна запровадити прозоріші механізми на ринку первинної забудови», — зауважив Шевченко. І додав, що це автоматично додасть банкам «апетиту» до кредитування первинного ринку.