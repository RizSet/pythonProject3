Як сподобатися банку. Банкір розповів, в кого є шанси отримати іпотечний кредит у 2021 році


 Ставки по іпотеці в Україні поступово знижуються, з березня деякі банки пропонуватимуть  . Хто має найбільші шанси одержати іпотечний   у 2021 році, «Мінфіну» розповів начальник управління кредитування роздрібного бізнесу   Віталій Кириленко. Перше, на що звертають банки увагу — це на суму першого внеску за іпотечним кредитом та на щомісячний дохід позичальника. За словами Віталія Кириленко, мінімальна сума початкового внеску складає 20%, але з його збільшенням зростає шанс позичальника отримати схвалення банку на видачу кредиту. «В середньому клієнти вносять 30−35% від вартості житла. Початковий внесок банку необхідний для того, щоб підтвердити платоспроможність клієнта», — підкреслив експерт. Для оцінки поточного фінансового стану позичальника за основу береться інформація про його середній дохід: для найманих працівників — за останні 6 місяців, для приватних підприємців — за 12 місяців. Для прикладу, розглянемо потенційного позичальника віком 30 років, не одруженого, без дітей, який хоче отримати 700 тис. грн кредиту на максимальний термін 20 років із відсотковою ставкою 10% річних. Виплати за кредитом та відсотками складатимуть 8750 грн на місяць, при цьому витрати на життя становлять 4−5 тис. грн на місяць. «Для успішного отримання кредиту на таких умовах потрібно надати банку довідку про середньомісячний дохід не менше ніж на 19 тис. грн», — підрахував представник банку Глобус. В ідеалі, за його словами, якщо щомісячний платіж не перевищує чверть сукупного доходу родини. Банки надають кредити особам з 21 року до 70 років (на момент закінчення строку кредитування). За словами Віталія Кириленко, переваг, як таких, немає. Втім експерт зізнається, що легше працювати з людьми у віковому діапазонні 27−50 років. У переважній більшості ці люди чітко розуміють, що саме хочуть отримати. Клієнт з позитивною кредитною історією матиме більші переваги в отриманні кредиту, ніж клієнт, у якого вона негативна. «Все ж, якщо так склалося, що через різні життєві обставини ваша кредитна історія недосконала, шанси отримати кредит зростуть, коли ви сплачуєте власними коштами 50% і більше вартості майна, яке купуєте за рахунок кредитних коштів», — порадив експерт. Що ж стосується відсутності кредитної історії, то як запевняє представник банку Глобус, це зовсім не є перешкодою в отриманні кредиту. Адже остаточне рішення щодо надання позики визначає сукупність факторів. Окрім кредитної історії, це є доходи, власний внесок, стабільність роботи на одному місці, наявність майна у власності та навіть інформація про закордоні мандрівки. Насамперед банкіри цінують чесність і відкритість. Більше шансів на схвалення банку отримає клієнт, який одразу надаватиме максимальну інформацію про себе. При цьому розкриє усі «нюанси», скажімо, що має інший діючий кредит, а не згадуватиме про це в процесі. «Також бажано адекватно оцінювати свої можливості при запиті на кредит. Можу запевнити вас, що платити більше 50% свого доходу за кредитом можливо, але дуже важко, а будь-яка надзвичайна подія — хвороба, поломка, втрата роботи — одразу й надовго вибиває з графіку», — підкреслив банкір.  