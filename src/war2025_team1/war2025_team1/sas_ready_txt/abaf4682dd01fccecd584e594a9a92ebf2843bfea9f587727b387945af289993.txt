На Хмельниччині збудують сучасну багатоповерхівку для переселенців

 Будинок збудують на території колишнього цукрового заводу. Раніше тут вже був закладений фундамент під житловий будинок, розповів головний архітектор громади Максим Юзва. Читайте також  Робота велася неперервно, – як КН РІЕЛ сприяла евакуації мешканців з ЖК "Львівський Квартал"   На Хмельниччині збудують сучасну багатоповерхівку для переселенців / Фото БФ "Житло для ВПО" За словами Максима Юзви, концепція передбачає зведення багатоповерхового багатоквартирного житлового будинку з плановою кількістю квартир в межах сорока одиниць. Планується, що у кожну квартиру заселиться сім'я з 3 – 4 осіб. Прилегла територія будинку буде містити паркінг, зону відпочинку та територію озеленення. Все згідно з сучасними нормами будівництва. Сам же будинок, відповідно нововведень в державних будівельних нормах має бути забезпечений укриттям, засобами для мало мобільних груп населення,  – розповів головний архітектор.   На Хмельниччині збудують сучасну багатоповерхівку для переселенців / Фото БФ "Житло для ВПО" Деражнянський міський голова Андрій Ковпак розповів, що зараз в міській територіальній громаді  проживає три з половиною тисячі внутрішньопереміщених осіб.  Наразі місцева влада, спільно з благодійним фондом "Житло для ВПО" провела конкурс, аби визначити компанію, яка займатиметься зведенням будинку. Він додав, що проєкт вже подали на міжнародні грантові програми. Водночас з місцевого бюджету виготовлена документація на землю.