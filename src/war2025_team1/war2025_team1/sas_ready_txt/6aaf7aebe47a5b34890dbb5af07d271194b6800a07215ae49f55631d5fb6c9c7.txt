Феномен міста: простір для життя, на який ми заслуговуємо

 
 Сьогодні понад половина населення планети проживає в містах. Люди завжди тяглися до великих поселень, змінювали форми управління ними, експериментували з міським устроєм і впорядкуванням, згодом створювали агломерації і знову змінювали способи планування простору, постачання необхідних ресурсів, керування, дозвілля тощо. Та чи віднайшло людство за всю історію існування міст найефективніший спосіб життя в них усіх мешканців? І чи можлива в майбутньому якась інша форма спільного життя людей, яка замінить сучасне місто? 
Виокремити відповіді на ці та багато інших цікавих питань можна в книжці зі звичайною, на перший погляд, назвою. Але сучасні прості речі є наслідком тривалих змін і трансформацій, які іноді сягають тисячоліть. Отак і місто, що постало з прадавніх поселень, полісів, сьогодні є надскладним механізмом, що постійно в русі і ні на секунду не припиняє функціонувати. Й автор «Книжки про місто» справді знає про це дуже багато з власного багаторічного досвіду управління мегаполісами. 
Для певного кола Михайло Поживанов – особа знана й шанована: політик, доктор технічних наук, юрист, автор запатентованих винаходів, автор і співавтор понад 100 наукових праць. А дехто вперше дізнається про цю людину, гортаючи книжку з його ім’ям на обкладинці. Тож саме час для знайомства. І хоч політики-автори книжок не є новиною ані у світі, ані в Україні, ця яскрава книжка із цікавими ілюстраціями привертає увагу. Насамперед тим, що цей посадовець ще й створив ті малюнки, які використані в оформленні видання. 
 
   
   
 Завжди захопливо й корисно розглядати предмет дослідження з різних ракурсів. Вивчаючи феномен міста як населеного пункту, адміністративного, культурного, промислового й торгового центру, варто почати зі становлення, проаналізувати наявний стан і створювати краще майбутнє на підставі аналізу того, що було і є зараз. Автор пропонує саме так і поглянути на місто – як на тривимірний простір: минуле, сьогодення, майбуття. Кожна вимірність – певна частина книжки з розділами, які докладніше розкривають загальну тему. 
Перший розділ книжки можна читати як історичний путівник від сивої давнини до перших міст із самоврядуванням. Те, як формувалися поселення на світанку цивілізації, і те, наскільки високотехнологічними міста є зараз, вражає. Хай і минуло надто багато часу. Але для вічності кілька тисячоліть – лише мить, тож усе швидко змінюється й розвивається, як-от міста. І люди разом із ними. І ці миті дуже відчутні під час читання завдяки художньому авторському слову. Як змінювалося ставлення людини до життя серед інших, які переваги давало місто на відміну від родинних поселень, чому так вабила більша щільність мешканців і будівель? Місто давало багато переваг: розвиток, самовираження, торгівля, мистецтво тощо. І для нових реалій були необхідні і нові речі. Зараз ми називаємо їх інфраструктурою (водогони, каналізація, сміттєзбирання). І, звісно ж, дороги. 
І поступово суспільство поділялося на класи, тож у місті мало бути зручно всім: і «білим комірцям», і робочому люду, і знаті. Закономірно розвиток призвів до формування нових форм управління. Окремий розділ присвячений історії Маґдебурзького права, як міста переходили на самоврядування, як відбувалися вибори, які ще були юридичні види врядування і що, зрештою, дало людям самоуправління. 
У другому розділі – про те, як ми розкриваємо потенціал міста зараз, автор багато описує власного досвіду на посадах колишнього мера Маріуполя і помічника київського міського голови. Оскільки розвиток міста неможливий без людей, які в ньому живуть і керують ним, то в книжці Михайло Поживанов подає певні деталі внутрішньої політики великого міста, кулуарні протистояння, ухвалення складних і часто непопулярних, проте важливих для міста рішень. Читачу потрібна загальна картина того, як працює місто в усіх аспектах, адже часто містяни бачать лише зовнішні ознаки й результати. Проте це лише верхівка айсберга. 
З огляду на події сьогодення надто важливим є розділ про Маріуполь, мером якого пан Михайло був на початку 1990-х років. Варто вивчити минуле міста, щоб згодом відновити його й перетворити на одне з найкращих міст Європи. 
Тривалий, захопливий і складний період роботи в Київській державній міській адміністрації автор описав у розділі про Київ. Імовірно, усім киянам стане в пригоді і буде вельми цікавою інформація про те, як відбувалися політичні битви за столицю й те, як у ній усе працює – від міського транспорту до прибирання сміття. І які в цих процесах є вади й переваги. 
Завершальна частина книжки присвячена пошуку прикладів для наслідування. Автор проаналізував 10 найбільших, найпотужніших і найтехнологічніших мегаполісів світу: Нью-Йорк, Лондон, Париж, Рейк’явік, Сінгапур, Сеул, Торонто, Гонконг, Амстердам, Токіо. 
А чи вдасться створити в Україні такі самі надсучасні «розумні» міста чи, можливо, вони вже є? Яким має бути комфортне місто для сучасних людей у розвиненому світі? Автор подає власну думку, проте закликає розмірковувати над цим і читачів. 
  вас цікавить і бентежить створення життєвого простору в містах для різних людей. Наявність пандусів, безпека, зручна мережа міського транспорту, вивезення й сортування сміття тощо. Вам небайдужі рішення та проєкти, які впроваджує міська влада, ви прагнете зробити своє місто кращим, сучаснішім, розвинутішим, у якому щасливо житимуть наступні покоління. 
  вам байдуже або ви вважаєте, що містом має опікуватися лише місцева влада, а ви – критикувати. 
  читач суттєво розширить світогляд, заглибившись у вивчення феномену міста. 
 
Шість тисяч років тому на планеті не було міст, а сьогодні понад половина населення проживає в урбанізованих районах. І кількість постійно зростає. 
Переплітаючи археологію, історію і сучасні спостереження, Моніка Сміт пояснює, чому міста стали такими необхідними й живучими утвореннями, якими ми знаємо їх сьогодні. 
Авторка проводить читачеві екскурсію стародавнім світом – від Тель-Брака в сучасній Сирії, Теотіуакана й Теночтитлана в Мексиці і до знаменитих Помпеїв, Рима й Афін, щоб визначити унікальні властивості, завдяки яким міста привели до розквіту цивілізації і стали точкою відліку глобальної економіки. 
 
 
 
Сучасні міста колонізували заможні й успішні люди, залишивши далеко позаду жителів сіл і містечок. 
Хаби, коворкінги й високотехнологічні інновації поглинули парки, магазини та кав’ярні. Розбудова міст і міських районів привела до нестримного збільшення орендних плат і концентрації багатства. 
У цій книжці економіст і соціолог Річард Флорида розглядає кризу, що спричинила нинішній тип урбанізації. 
 
 
 
Яке місто можна назвати розумним і чому стільки суперечок довкола них? Це лабораторії-шоуруми практичного застосування інтернету речей, хмарних обчислень та інтеграції великих даних у повсякденні? Чи доступна модель майбутнього, де буде зрозуміліше та зручніше жити завдяки збиранню й аналізу інформації? 
Чи насправді це руйнівні, недемократичні, корпоративні ініціативи, мета яких – усунути великі групи жителів від участі в житті міста? 
Авторка розглядає головні поняття та приклади з усього світу й історичні контексти, пов’язані з розумними містами, а також наводить аргументи гарячих дискусій «за» і «проти». 
 
 
 
