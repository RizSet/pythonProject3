Олена Шуляк: «Українці вже отримали безпосередньо на руки 911 млн грн як компенсацію за знищене та зруйноване житло»

 
     
 
 
–  
– Сьогодні міжнародні інституції беруть активну участь у відновленні критичної інфраструктури. Наприклад, відбудовується водогін у Дніпропетровській області з нуля (масштабне будівництво – понад 150 км). Зарубіжні партнери допомагають нам відновлювати транспортну інфраструктуру, зокрема мости. 
Житловий сектор є також одним із пріоритетних. І сьогодні, коли ми запустили програму компенсації за знищене та зруйноване житло, міжнародні фінансові інституції також долучаються і допомагають. 
Зокрема, Світовий Банк активно розглядає можливість працювати за цим механізмом компенсацій. Для них важливо, щоб були створені умови, за яких не буде корупції. Система, яку запропонували ми й Мінвідновлення, – це коли через цифрові інструменти видаватимуться житлові сертифікати / цільові гроші, коли працюють на місцях новостворені комісії за зрозумілим алгоритмом і чек-лістом, де чітко зазначена вартість кожного пошкодженого елементу, і вся інформація заноситься до реєстру пошкодженого майна тощо. Вони переконалися, що процедура верифікована, корупційні фактори усунуто, і тому беруть участь у таких програмах. 
 
– Через «Дію» надійшло 506 311 інформаційних повідомлень про пошкоджене й зруйноване житло. Це більш ніж 34 млн кв. м. Але цифра в 506 311 інформповідомлень не остаточна – можливо, не всі внесли інформацію про своє житло, адже за кордоном перебувають майже 20% українців. А є і ті, у кого немає зараз доступу до свого житла, яке опинилося на непідконтрольній території. Тому цифра буде рости. Проте повідомлення про зруйноване/пошкоджене житло стають заявками на компенсацію, коли людина окремо оформлює відповідну заяву. До неї додається певний пакет документів: довідка про несудимість, верифікована картка платника податку тощо.  
–  
– Станом на 28 серпня 2023 року за програмою «Е-відновлення» (до 200 000 грн на поточний ремонт – будівельні матеріали/роботи) подано 39 530 заяв. З них 11 043 – оплачені державою. Тобто 911 млн грн люди отримали безпосередньо на руки. Зараз створено 523 комісії, що працюють у громадах. Найбільше за цією програмою на сьогодні подано заяв у Харківській області – 6852. На 2-му місці – Ірпінська громада (2966 заяв) і на 3-му місці Ізюмська громада – 1546 (але за кількістю опрацьованих заяв вона лідирує). 
Це гроші російських банків, що працювали на території України, які ми арештували торік, також прибуток НБУ, і очікуємо, що приєднається до програми Світовий Банк. Проблема в іншому – у роботі комісій на місцях, які працюють не так швидко, як хотілося б. Але попереду опалювальний сезон, і потрібно швидше надати людям гроші для ремонту осель.      
Комісія має перевірити, що людина є власником знищеного житла та що воно підлягає (чи не підлягає) ремонту – і тоді через реєстр пошкодженого/знищеного майна виготовлятиме житловий сертифікат за формулою, зафіксованою постановою Кабміну. Урядом визначена середня вартість квадратного метру по Україні – 36 433 грн. Далі все розраховується за регіональним коефіцієнтом, віковим коефіцієнтом зруйнованої будівлі та кількістю кімнат втраченого житла (за статистикою, квадратний метр в однокімнатній квартирі завжди дорожчий, ніж у 4-кімнатній). 
Проте є населені пункти, де ринкова вартість житла дуже низька – і сума житлового сертифікату буде мізерною. Тому Мінвідновлення дає іншу формулу – коли кількість зруйнованих квадратних метрів помножується на затверджену Мінрегіоном опосередковану суму вартості будівництва житла. Людина може порівняти суму за обома формулами, і житловий сертифікат оформлять на більшу суму.         
 
– Україна в середньому щорічно вводила в експлуатацію 10–11 млн кв. м житла. Наразі понад 30 млн кв. м  пошкоджено та зруйновано. Тобто росія за півтора року війни зруйнувала те, що ми будували протягом трьох. 
Зараз ми бачимо непогані тенденції, що будівельний ринок оживає: у західних областях відновили роботу понад 80% забудовників. Звісно, є певні проблеми, через які дехто із забудовників не розпочинає роботи. Це і недосконалі фінансові моделі компаній, і брак рук, і недобросовісність гравців на ринку. Сьогодні бачимо, що може цілком статися біда з низкою проєктів, у які люди вклали свої гроші й досі не отримали житло. Особливо переживаю за «Київміськбуд». Незважаючи на те що компанія належить громаді Києва, вона має певні проблеми, які можуть перерости в ситуацію, коли тисячі людей залишаться без житла. 
Ми живемо в такий час, коли довгобуди/недобудови можуть бути зруйновані ракетами. І коли ми писали закон про компенсації за зруйноване та пошкоджене житло, то передбачили, що люди, які вкладали гроші в будинки, ще не введені в експлуатацію, але каркас будівлі збудований, теж матимуть можливість отримати компенсацію, якщо руйнування такого будинку відбулося внаслідок збройної агресії рф. 
Щодо «заморожених» житлових об’єктів – сподіватимемося, що нам вдасться створити такий клімат для бізнесу (зокрема, будівельного), що девелопери все добудують і сумлінно виконуватимуть зобов’язання, які брали перед людьми.   
 
– Поки тривають аудит і комплексна оцінка стану компанії, зарано давати висновки про причини та наслідки. Але той, хто стежить за ринком, може приблизно зрозуміти, що сталося з  Київміськбудом . Його підвела недосконала фінансова модель, перехресне фінансування майданчиків, а точніше – котлованів, і колосальна залежність від грошей інвесторів. 
Розраховувати на дофінансування з міського бюджету, як ви бачите, не дуже варто. Саме тому стається те, що зараз можна спостерігати. 
 
–  Я не бачу ризику того, що ми звалимося в «радянщину» в будівельній галузі. Не бачила жодного архітектурного проєкту/генплану чи іншої містобудівної документації, де б зараз використовувались якісь радянські принципи. 
Коли говоримо про певний європейський досвід будівництва для відновлення України, то маємо на увазі конкретику. Наприклад, з Харковом зараз працює британський архітектор лорд Норман Фостер і його команда, де фахівці не лише з Великої Британії. Вони працюють із відповідними стандартами і беруть досвід і приклади з різних країн. 
Наприклад, мені дуже імпонують Нідерланди – їхня практика використання велосипедної інфраструктури. В Україні теж малюють велосипедні доріжки, але в нас багато декларативних речей, тож не виходить, як у Нідерландах – коли люди на велосипедах не заважають автомобілістам і пішоходам. Але це було до повномасштабної війни. 
На жаль, донині в нас навчилися лише тому, як знищувати культурну спадщину та не нести за це відповідальності – як це сталося нещодавно зі знесенням 200-річної будівлі в Києві по вул. Ярославській 13 Б. Мінкульт і КМДА відхрещуються від причетності до цієї події. Об’єкт мав бути внесений до реєстру пам’яток з їхньої подачі ще вісім років тому. Водночас у Європі нова забудова гармонійно вписана в історичний ландшафт, пам’ятки архітектури зберігають та охороняють. І нам потрібно запозичувати цей досвід у нову Україну.    
 
–  Нещодавно презентували цікаве дослідження (його робили в листопаді 2022 року за підтримки USAID), яке свідчить, що вартість будматеріалів, які потрібні для відновлення зруйнованого/пошкодженого нерухомого майна, становить щонайменше $63 млрд. Сьогодні в Україні є понад 80% виробничих потужностей, на яких можна буде виробити ці будматеріали. І вкрай важливо, щоб вони вироблялися саме в нас. Адже із цих $63 мільярдів $16 млрд – додана вартість, яка залишається в українській економіці, $5,6 млрд – зарплата людей, що працюватимуть на цих підприємствах. А це додатково збереження 100 000 робочих місць – і величезні надходження до Пенсійного фонду України ($1,5 млрд). Тому ми наголошуємо міжнародним партнерам, що в українському відновленні вітчизняні виробники будматеріалів обов’язково братимуть на себе основну роль. Для нас це пріоритетне завдання також.  
У цьому дослідженні, про яке я згадала, зазначена будпродукція, яка буде і є в дефіциті. Наприклад, листове скло, яке не виробляється в Україні. У Лисичанську в нас був єдиний завод, але його розбили ще 2014 року, і він перестав працювати. Нам досі не вдалося побудувати на території України таке підприємство, і ми змушені закуповувати скло на іноземних ринках із великою націнкою. Тому слід створити в Україні такі умови, щоб зайшли іноземні інвестори, які захочуть будувати в нас заводи з виготовлення цього матеріалу. Ми вже рухаємося в цьому напрямку, ухваливши закони про інвестнянь та підтримку приватного капіталу критично важливих галузей. 
Це все бізнес-ніші, і наше завдання – сприяти створенню в Україні таких підприємств. Треба, щоб були робочі місця, сплачувалися податки та для відбудови використовувалася вітчизняна продукція. Без цього не буде якісного відновлення держави.  
 
 Верховна Рада вже ухвалила законопроєкт №8138 (чекаємо на підпис Президента), покликаний поліпшити інвестиційний клімат. Якщо раніше значним інвестиційним проєктом міг стати лише проєкт із сумою інвестицій не менше 20 млн євро, то тепер усіма перевагами такого статусу може скористатися інвестор, готовий вкласти принаймні 12 млн євро. Таке зменшення порогу значно збільшує кількість потенційних інвесторів. 
Ми розуміємо, що традиційно в Україні значно недоінвестовані виробничі галузі. І саме завдяки прямим іноземним інвестиціям запроваджуються найсучасніші технології і в результаті виготовляються складні та дорогі продукти. Тому сферами для значних інвестицій у вищезгаданому законі визначені виробничі галузі: переробна промисловість, добування з метою переробки корисних копалин, поводження з відходами, транспорт, сільське господарство. Гадаю, це справді непогані стимули для розвитку. 
 
 Потрібно розуміти обсяги руйнувань, які ми маємо зараз: росія завдала нам щонайменше $150 млрд прямих збитків, з них майже 60% припадають на житло та інфраструктуру. Без бетону не обійдеться жоден проєкт відбудови: ні житловий будинок, ні об’єкт критичної інфраструктури. Список можна скласти великий, а кількість руйнувань, на жаль, наразі неостаточна. Тому я не перебільшую, коли кажу, що нам потрібні нові виробничі потужності. 
Не забувайте, що деякі з них були втрачені чи зруйновані на півдні та сході країни через бойові дії. Так, на прикладі вже згаданого бетону – його є лише на 44% від загальної потреби (загальна кількість бетону, необхідного на сьогодні для відбудови, – 51 000 кв. м, який коштує понад $6 млн). Тобто кількість наявного виробництва навіть не покриває половину потреби. Така сама історія із цементом, мінватою тощо.