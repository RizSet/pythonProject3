Вільних місць немає вже 5 днів: АФНУ про ситуацію із житлом на заході України

 Про це 24 каналу розповів Юрій Піта, президент Асоціації фахівців з нерухомості (рієлторів) України. Головне  Росія напала на Україну: хронологія основних подій За його свідченнями, західноукраїнські міста переповнені заявками на розселення, хоч вільних місць немає вже 5 днів.  Рієлтори координують розселення у школах, об'єктах соціально-побутової інфраструктури, гуртожитках, але навіть і тут бракує вільних місць,  – зазначив він. За його інформацією, фахівці з нерухомості разом з органами місцевої влади, на тлі ажіотажу, запобігають необгрунтованому підняттю цін на оренду. При цьому, як вказав очільник АФНУ, понад 30% власників квартир в західноукраїнських обласних центрах надали біженцям своє житло взагалі безоплатно. Юрій Піта розповів, що рієлтори Харкова, Одеси, Миколаєва, Сум, Чернігова, Дніпра, Запоріжжя, Житомира, Херсону, Києва і області та низки інших міст, що знаходяться в епіцентрі військових дій, бомбардувань чи потенційних загроз, ведуть активну волонтерську роботу. Також члени АФНУ стають до лав тероборони своїх міст. Волонтери-рієлтори, за попереднім підрахунком, зібрали матеріальної та грошової допомоги на суму понад 1 мільйон гривень. Окрім того, рієлтори надають допомогу з евакуації населення, координуючи виїзд якомога більшої кількості людей з небезпечних міст і населених пунктів. Також спільно з Фондом державного майна України АФНУ веде активну роботу з виявлення підозрілих орендарів та можливих диверсантів. Україна об'єдналася у біді, всі працюють та надають допомогу тим, хто її потребує, заради перемоги,  – підсумував Юрій Піта. Підписуйтесь на  телеграм 24 каналу , щоб оперативно дізнаватися важливі новини.  