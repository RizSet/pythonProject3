Як відновлюють новобудови, що постраждали внаслідок ракетних обстрілів: досвід КН РІЕЛ

 У  попередньому матеріалі   Корпорація Нерухомості РІЕЛ  поділилася спогадами, що саме відбувалося в перші години після ракетного обстрілу. Сьогодні команда девелопера розповідає про алгоритм дій, за яким довелося діяти, долаючи наслідки влучання. Про найважливіші кроки розповідає  24 канал .  Читайте також  ОСББ у новобудовах: як ефективно використовувати ресурс об’єднання Увечері 28 квітня мешканці Києва повідомили про низку вибухів. Тоді одна із ракет влучила у сьомий будинок ЖК "Львівський Квартал". Як пригадують у КН РІЕЛ, їхню команду впустили на об'єкт вже після того, як тут відпрацювали бійці МНС і спецслужби, які обстежували будинок.    Перший приліт відбувся 28 квітня / Фото РІЕЛ 30 квітня на об’єкт прибули фахівці девелопера разом із підрядником й одразу озвучили варіанти можливого укріплення будинку. Потім приїхали головний інженер і генеральний проєктувальник з архітекторами, котрі разом із підрядником оперативно накреслили схему укріплення конструкцій будинку, щоб він не провисав і не падав. Наступного дня фахівці взялися за роботу. Ми виконали відновлення гідроізоляції фундаменту, розібрали завали, облаштували тимчасове укріплення колон і пілонів, додатково змонтували металеві рами й опори для підтримки певних горизонтальних елементів. Паралельно відбувалася комунікація з мешканцями будинку: ми запевнили, що РІЕЛ не залишить їх наодинці з бідою,   – розповіли у КН РІЕЛ. Наступним етапом стало  проведення експертиз.  Для початку девелопер замовив: Замовляли в Державному підприємстві "Науково-дослідний інститут будівельних виробів та конструкцій" (виконували з 12 по 23 травня), над звітом працювали 6 експертів,  – розповіли у компанії.  "Перед цим ми демонтували все, що було явно пошкоджене. А обстежували те, щодо відновлення чого мали сумніви. І якби ми не замовили інструментальне дослідження 12 травня, то місто через певні бюрократичні процедури замовило би таку послугу лише зараз. А ми вже на кінець червня мали готові висновки", – пояснив девелопер. Після влучання ракети у сьомий будинок девелопер витратив приблизно 1,8 мільйона коштів компанії на проєктні, монтажні та протиаварійні роботи. Ми виконали чимало процедур, які місто почало б виконувати лише за 3 – 4 місяці. Це не є обов’язком компанії, оскільки об’єкт зданий, переданий мешканцям і забудовник там не має жодних зобов’язань. Це була власна ініціатива. Проте ми знаємо, що не могли вчинити інакше та залишити напризволяще наших мешканців,  – підкреслюють у КН РІЕЛ.   Наслідки обстріли третього будинку ЖК "Львівський Квартал" / Фото РІЕЛ Приліт був наприкінці червня. Однак після атаки на сьомий будинок  команда вже знала як діяти : вони оперативно зібрали всі матеріали, проєктну документацію, зв’язалися з проєктантами і розпочали роботу. "Перший документ, який ми замовили й отримали – "Варіативні розрахунки допустимого навантаження на фундамент будівлі". Нам треба було зрозуміти, що загалом сталося з будинком і як він постраждав: постраждала конструкція зверху вниз аж до фундаменту чи постраждали лише верхні поверхи", – пригадують у КН РІЕЛ.  Навантаження або деформації фундаментів не відбулося, тому було очевидно, що демонтажу підлягають лише верхні поверхи. Далі, за аналогією з першим пошкодженим будинком, девелопер замовив інструментальне обстеження частини несучих конструкцій, а також проєкт виконання робіт на демонтажні роботи. Паралельно проводилася робота з органами місцевого самоврядування – Київською міською державною адміністрацією і Шевченківською РДА. Наразі  уся отримана документація передана замовнику , щоб надалі проводити необхідні процеси для відновлення будинків. Врешті-решт, завдяки власній ініціативі ми максимально ефективно використали час від моменту прильоту. Це і є, на нашу думку, відповідальність бізнесу, до якої закликаємо інших. Адже сьогодні нас об'єднали одна біда й одна спільна мета – перемога,  – підсумовують у КН РІЕЛ. 