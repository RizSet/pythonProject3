Шалене падіння попиту та ціни: скільки коштує оренда житла у Києві

 Як і до повномасштабної війни, ціни, за якими можна винайняти квартиру у Києві, залежать від району. Загалом середня вартість по ринку варіюється від 4 – 7 тисячі гривень.  Варто знати   Ринок нерухомості під час війни: державна підтримка для відновлення економіки За даними КМДА, з 24 лютого і до середини квітня з української столиці евакуювалося більше ніж 2 мільйони осіб. Експерти кажуть, що це –  майже 80 відсотків орендаторів житла.  Ця тенденція прослідковувалася упродовж всього березня. Через це власники були змушені суттєво зменшити ціни на квартири. Навіть постійні орендарі отримали величезні знижки, деякі перейшли на "платіжні канікули".   Орендарі шукають бюджетне житло у столиці / Фото doba У травні кияни почали повертатися до міста. Але це мало стосувалося винаймачів житла. Багато з них через війну втратили роботу, отож їхати до столиці їм вже не було сенсу. Разом з тим, у Київ почали підтягуватися переселенці зі східних регіонів. Саме вони й стали основними винаймачами квартир. Оселі переважно  орендували на 3 – 6 місяців  і просили мінімальну ціну. У столиці кількість пропозицій оренди житла сьогодні набагато перевищує наявний попит. Якщо до повномасштабного вторгнення рієлтори щомісячно  укладали понад 3 тисячі угод , зараз у середньому в місяць виходить реалізувати  300 запитів від клієнтів.  Експерти підсумовують: фактично, зараз укладається десь 5 відсотків угод від довоєнного рівня.  Водночас впали ціни на оренду квартир у Києві. Падіння попиту призвело до зміни оплати комісійної винагороди рієлтору за пошук житла. У багатьох випадках агенти нерухомості просять свій відсоток за послуги вже не в орендатора (як це було раніше), а у з власника. Самі ж орендодавці сприймають таку ситуацію з розумінням, адже прагнуть якнайшвидше здати житло порядним квартирантам.  Важливо  Списання боргів за кредити на житло, яке знищили окупанти: у ВР готують відповідний законопроєкт Столичний спеціаліст з нерухомості Сергій Боровський стверджує, що сьогодні пропозицій на ринку оренди житла у Києві дуже багато. Переважно орендують квартири та кімнати переселенці з регіонів, де проходять бойові дії. Ціна залежить від району, будинку у якому розташована квартира, стану житла. Дешевші пропозиції є у старих будинках та у Дарницькому, Дніпровському, Деснянському, Солом`янському, Святошинському районах,  – розповідає Сергій Боровський. За словами експерта, у цих районах однокімнатну квартиру можна винайняти й  за 4 тисячі гривень,  без ремонту – 3,5 тисячі гривень, смартквартиру – за 3 – 3,5 тисячі гривень. Дорожчі пропозиції у Печерському, Шевченківському, Оболонському районі, особливо у нових будинках та з ремонтом. Ціна залежить від якості ремонту, наявності побутової техніки й складає у середньому  6 – 7 тисяч гривень.  Звісно, за деякі квартири господарі просять й більше. Але, як наголошує експерт, сьогодні орендатори віддають перевагу дешевшому житлу, хоч і без євроремонту.