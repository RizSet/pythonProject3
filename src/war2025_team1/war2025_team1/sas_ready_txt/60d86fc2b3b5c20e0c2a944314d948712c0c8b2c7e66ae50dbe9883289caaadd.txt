Велика приватизація. Іноземні інвестори 5 років не будуть платити податок на прибуток


 Україна має намір звільнити на 5 років від сплати податку на прибуток іноземні компанії, які візьмуть участь у великій приватизації. Про це повідомив президент Володимир Зеленський у ході виступу на Всесвітньому економічному форумі в Давосі. «Ми підготували нову програму, яка буде називатися Investment Nanny. Кожній великій компанії, яка приведе в Україну $100 млн доларів, ми забезпечимо окремий контракт з державою. Саме держава буде вас захищати. У вас буде менеджер, investment nanny, який 24/7 буде з вами працювати. Всім інвесторам, готовим включитися у велику приватизацію, яка стартує на початку весни і включає 500 підприємств, перші 2 року всім інвесторам $10 млн + ми даємо податкові канікули. Вони не будуть платити 5 років податок на прибуток», — сказав президент.   Зеленський закликав іноземні компанії не втратити момент вигідно інвестувати в Україну.