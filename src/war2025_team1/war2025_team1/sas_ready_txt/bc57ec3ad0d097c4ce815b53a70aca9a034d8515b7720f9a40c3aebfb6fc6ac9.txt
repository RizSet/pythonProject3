Частка нерухомості у портфелі активів банків-банкрутів становить 21 мільярд — ФГВФО


 Частка нерухомості у загальному портфелі активів банків, що ліквідуються, станом на 1 січня 2019 року становить 9% - це 21 млрд грн за балансовою вартістю і 13 млрд грн за даними незалежних оцінювачів. Про це   заступниця директора-розпорядника Фонду Світлана Рекрут. За її словами, земля становить половину цих активів, ще 30% - об’єкти комерційної нерухомості і 20% - житло.  «Нерухомість нині є одним з найліквідніших активів. Покупці виявляють досить жвавий інтерес у всіх сегментах. Водночас, останнім часом почастішали випадки махінацій і крадіжок таких активів, у тому числі за допомогою реєстраторів і нотаріусів, про що Фонд гарантування повідомляє до правоохоронних органів і громадськості», заявила Рекрут. Говорячи про успіхи продажів Фонду гарантування, вона пояснила, що визначення актуальної і точної ціни є однією з найбільших проблем на ринку нерухомості не лише для Фонду гарантування, а й для кожного продавця. Рекрут зазначила, що на сьогодні Фонд гарантування здійснює продаж активів понад 90 банків. Найбільше нерухомості, яку Фонд нині здає в оренду і готує до реалізації, залишається на балансі ВТБ банку, ліквідація якого розпочалася 19 грудня 2018 року.