ФДМ розширив перелік e-майданчиків для реєстрації оцінки нерухомості


 Фонд держмайна розширив можливість оцінювачів у виборі електронних майданчиків для перевірки оціночної вартості нерухомого майна, авторизувавши ще два е-майданчика.  Про це на своїй сторінці в Facebook написав в.о. голови ФДМ Віталій Трубаров. «Авторизовані ще два електронні майданчики - »Експрес оцінка«, оператором якої є ТОВ »Акцепт онлайн«, і »Професійна оцінка«, оператором якої є ТОВ »Про закупівлі", - написав він. Він нагадав, що з авторизацією першого е-майданчика «Оцінка.online» запрацювала система перевірки оціночної вартості нерухомого майна модулем, що встановлює мінімальну вартість об'єктів при реєстрації звітів про оцінку нерухомості в Єдиній базі даних звітів про оцінку. «Кількість можливих електронних майданчиків не обмежується. Це робиться для того, щоб оцінювачі мали вибір серед майданчиків і користувалися саме тим, який найбільш зручний для них», - резюмував Трубаров.