Замінити все старе житло в Україні можливо за 200 років — Шуляк


 Депутат від Слуги народу і представник Кабміну у Верховній Раді Олена Шуляк заявила, що для заміни старого житлового фонду новим потрібно 200 років. Про це розповіла   Liga.net. Шуляк заявила, що середній термін життя будинку — 50-70 років. А індекс заміщення старого житла новим в Україні становить 0,5% в рік. Це найнижчий показник в Європі. Таким чином, для повного оновлення житлового фонду Україні знадобиться близько 200 років.   Президент Володимир Зеленський вважає, що ставку за іпотечними кредитами вже до вересня можна знизити до 10% річних. «Уряд і Нацбанк вже працюють над зниженням процентної ставки. На вересень іпотека може бути 10%. Це дуже складне завдання, але вже реальне», — сказав Зеленський.   Президент додав, що здешевлення іпотеки допоможе розвинути сильний середній клас в Україні та повернути трудових мігрантів додому.