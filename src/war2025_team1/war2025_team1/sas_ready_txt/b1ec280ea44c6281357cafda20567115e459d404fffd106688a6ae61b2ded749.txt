Рада дозволила держпідприємствам продавати житло своїм робітникам


 Верховна Рада підтримала в цілому законопроект, яким держпідприємствам, в статутному капіталі яких 100% акцій належить державі, дозволяється здійснювати відчуження шляхом продажу житла своїм працівникам. Згідно з пояснювальною запискою до документа, заборона на відчуження житла працівникам держпідприємств, які не підлягають приватизації, негативно впливає на їх діяльність, оскільки вони змушені витрачати додаткові кошти на утримання такого нерухомого майна. «Крім того, відсутність можливості реалізації зазначеної соціально-побутової пільги унеможливлює реалізацію заходів по закріпленню на виробництві кваліфікованих кадрів, забезпечення їх високопродуктивної праці і вирішення соціально-економічних проблем щодо забезпечення житлом працівників», — йдеться в документі.