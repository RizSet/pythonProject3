У Дії вже можна подати заявку на компенсацію за пошкоджене житло


 Українці можуть подавати заяву на відшкодування втрати житла внаслідок бойових дій. Подача заявок доступна з 29 березня в мобільному застосунку Дія. Про це президент Володимир Зеленський заявив у  . «Як я й обіцяв, держава відшкодує втрату будинку чи квартири внаслідок бойових дій. Кожен наш громадянин, кожна громадянка вже можуть подати відповідну заявку у „Дії“. Подача заявок вже доступна в мобільному застосунку», — сказав Зеленський. Також президент зауважив, що за тиждень така можливість щодо відшкодування з’явиться офлайн у Центрах надання адміністративних послуг (ЦНАПах). «Держава робить все для того, щоб відбудувати кожен дім. Тому цей процес починається вже зараз — зі збору інформації та фіксації збитків», —   у своєму телеграм-каналі міністр цифрової трансформації Михайло Федорів. Міністр закликає подавати заявку у разі пошкодження: Після заповнення форми та її реєстрації можете завантажити заяву в PDF або отримати на електронну пошту. Далі очікуйте на інформацію про початок процедури оцінки та компенсації, що будуть визначені урядом найближчим часом.  