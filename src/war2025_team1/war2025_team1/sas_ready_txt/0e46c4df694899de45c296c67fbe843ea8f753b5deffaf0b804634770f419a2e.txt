Все менше чехів можуть купити власне житло: у чому причина 

 Торік ціни на нерухомість піднялися до рекордного рівня. Згідно зі статистикою OECD, вартість житлової площі  зросла приблизно на 73%  за останні 6 років. Читайте також  Кому не варто купувати дворівневу квартиру: девелопер назвав цікавий нюанс Найдовше збирати гроші на житло потрібно мешканцям  Праги  та  Брно  – у столиці Чехії квадратний метр коштуватиме в середньому 140 тисяч крон (184 765 гривень), а в Брно – 124 тисяч крон (163 840 гривень). Згідно з дослідженням консалтингової компанії Deloitte, середня вартість квадратного метра в новій квартирі в Чехії минулого року  склала 2 822 євро  (близько 71 тисяч чеських крон). Купівля квартири площею 70 метрів квадратних обійдеться чехам в 12 зарплат. Дослідження також показало, що показник доступності нового житла в Чехії є другим найгіршим із 22 порівнюваних європейських країн. Гірша ситуація тільки в Сербії, де для покупки квартири потрібно відкласти 15,2 середньорічні зарплати. Хоча ціни на нерухомість у розвинених країнах Європи вищі, ніж у Чехії, вони доступніші завдяки вищим доходам. У Німеччині, наприклад, людям потрібно 6 річних зарплат, щоб купити нову квартиру площею 70 "квадратів",  – розповіла експертка з нерухомості Вероніка Хегрова. На наявність власного житла суттєво впливають відсоткові ставки з іпотеки.  "Відсоткові ставки за іпотечними кредитами в розвинених європейських країнах, як і раніше, дуже низькі. Наприклад, у Франції, ви можете отримати іпотечний кредит за ставкою 1,13%. У Німеччині ставки становлять 1,3%, а у Великій Британії іпотечні кредити пропонуються в середньому під 1,7%. Що далі на схід, тим дорожча іпотека. В Угорщині середня відсоткова ставка наближається до 4,5%, у Хорватії – 3,2%, у Польщі ви отримаєте іпотечний кредит менш ніж за 2,4%", – додає Хегрова. Зазначається, що цьогоріч в Чехії  очікують підвищення іпотечних ставок до 6% .