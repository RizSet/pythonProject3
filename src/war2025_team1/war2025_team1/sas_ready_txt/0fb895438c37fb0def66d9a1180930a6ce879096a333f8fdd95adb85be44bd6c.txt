Київ став менш привабливим для оренди житла: за скільки можна винайняти квартиру у грудні

 Про це розповів керівник агентства нерухомості "ПІК" В'ячеслав Козак. За його словами, сьогодні попит формують здебільшого переселенці. Через збільшення кількостей запитів росте і ціна.  Цікаво  Житло комфорт-класу: найкращі пропозиції у Києві та Львові Козак розповідає, що восени розпочалося повноцінне відновлення ринку оренди. Якщо влітку шукати орендаря доводилося місяць, то зараз – тиждень-півтора при адекватній ціні на квартиру. Якщо ж потенційні орендарі не звертаються – потрібно знижувати ціни,  – зазначає він. Козак додає, що про збільшення зацікавленості свідчить скорочення пропозиції. Якщо ще кілька місяців тому можна було знайти до десятка варіантів однокімнатних квартир за 10 тисяч гривень, зараз таких лише 3 – 5. Переважна більшість орендарів якраз і шукає житло в цій ціновій категорії – однокімнатні квартири за ціною до 10 000 гривень, а двокімнатні – до 15 000 гривень на місяць. Орендні ставки в передмісті столиці теж просіли. Якщо до війни двокімнатна квартира в Ірпені в новому будинку здавалася за 12 000 гривень, то кілька місяців тому квартиру можна було зняти за 6000 гривень на місяць.  Президент Асоціації фахівців з нерухомості (рієлторів) України Юрій Піта каже, що ціни на оренду житла, найімовірніше, сильно не змінюватимуться до весни наступного року. Київ через постійні перебої з електрикою став менш привабливим у порівнянні з містами на заході країни. Але власники столичної нерухомості не готові знижувати ціни. Але як тільки військові дії закінчаться, у місто почне повертатися більше людей і ситуація докорінно зміниться,  – каже Юрій Піта.