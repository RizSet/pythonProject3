
Земля, квартири та маєтки у Києві та Ужгороді: журналісти показали статки нардепа від забороненої ОПЗЖ Шуфрича


 Видання BIHUS Info з’ясовувало, якими статками, записаними на підставних осіб, володіє близький соратник Віктора Медведчука, народний депутат  . Про це   у розслідуванні BIHUS Info. "Близький соратник Медведчука Нестор Шуфрич досі на волі, попри свої проросійські погляди, інцидент із фотографуванням блокпосту, невизнання Росії агресором та інші речі, що мали б насторожувати, але чомусь ніяк не впливають на політика. Крім того, що Шуфрич досі з мандатом, він ще й із тисячами квадратних метрів і гектарів землі по всій країні, включно з Кримом", - йдеться у розслыдуванні. За даними журналістів, родинні активи Шуфрича можна розділити на дві групи. Перша – персональні, тобто там, де власниками є або сам Шуфрич, або його дружина чи батько, син чи багаторічний парламентський помічник В'ячеслав Черепаня. Друга – корпоративні. Там, де власниками є компанії, записані в основному на тих же людей. Зокрема, родина Шуфрича володіє чотирма маєтками у Конча-Заспі. Це понад 2 тисячі квадратних метрів нерухомості, більше гектара землі – власність на чверть мільйона гривень лише в Козині. Один з маєтків на майже гектарі – з виходом до води – оформлений за договором дарування. Орієнтовна вартість "подарунка" становить 120-130 млн грн. Другий маєток площею 358 квадратних метрів і 15 соток землі записані на дружину Шуфрича Катерину Майкову і її фірму. Третій маєток – у власності сина нардепа Олександра і знаходиться поруч із батьковим. Площа цього маєтку 300 квадратних метрів, а його вартість становить близько 30 млн грн. Четвертий маєток належить компанії, створеній батьком Шуфрича. Ця компанія згодом опинилася у власності кіпрської структури і жінки Тетяни Скакун із пропискою в селі Харпачка Вінницької області. На початку березня замість Шуфрича-старшого у компанію зайшов угорець Дьорч Штофа. Крім того, в центрі Києва у Шуфрича і його сина є шість квартир площею 430 квадратних метрів, вартість яких може сягати 130 млн грн. Також родина нардепа має землю, квартири, будинки в Ужгороді. Наприкінці січня 2014 року батько Шуфрича став власником апартаментів в Одесі на 500 кв. м і двох паркомісць. У липні 2021 року син нардепа купив у місті одразу три паркомісця і два нежитлових приміщення площею 630 квадратних метрів. Загалом нежитлові приміщення Шуфричів можуть коштувати більше 100 млн грн. У сюжеті йдеться і про те, що в селі Проців Київської області батькові Шуфрича належить комплекс "Конюшня Бутенко". Ще частина землі та нерухомості записана на помічника нардепа Черепаню. Загалом Черепаня є співвласником низки агрокомпаній, які орендують та обробляють тисячі земельних ділянок в Івано-Франківській, Тернопільській і Львівській областях. Також із Шуфричем пов'язані мисливські угіддя у Закарпатській, Сумській областях і посеред заповідної зони на Київщині. Крім того, одним із найвідоміших активів, в якому фігурує Шуфрич, є "Київський річковий порт". Серед акціонерів "Київського річкового порту" – угорська компанія St George Residence, яка належить родині вже згадуваного Штофи. Ще Шуфрич має маєток у тимчасово окупованому Криму, він розташований біля маєтку Медведчука. Нагадаємо, рік тому Шуфрича затримали у Києві, він  .