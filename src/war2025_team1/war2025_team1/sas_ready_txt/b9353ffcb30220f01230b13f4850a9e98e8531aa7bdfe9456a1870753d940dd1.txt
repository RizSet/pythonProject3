На добудову об'єктів Аркади необхідно близько 7 мільярдів


 Згідно з повідомленням, за підрахунками Київміськбуду на добудову всіх об'єктів «Аркади» необхідно близько 7 млрд грн і ця цифра уточнюється. При цьому планові надходження від продажу вільних квадратних метрів — 2,3 млрд грн. Таким чином, сума чистого дефіциту на сьогодні складає не менше 4,5 млрд грн. Зазначається, що, у випадку покриття цього дефіциту за рахунок інвесторів, їм доведеться доплачувати 5 тис. грн/кв.м за житловий комплекс «Патріотика» і 11 тис. грн/кв. м. за житловий комплекс «Еврика». Цю суму може бути зменшено, зокрема, шляхом перекладення обов’язку добудови мереж для ЖК «Патріотика» та ЖК «Еврика» коштом міського бюджету (близько 400 млн грн), а також через відмову від опорядження квартир (близько 1-1,5 млрд грн). За таких обставин, буде знижено і розмір доплат. Крім того, у розрахунок не були включені 1,4 млрд грн заборгованості міста за інфраструктуру, про які вкладникам «порадили забути», оскільки немає прецедентів повернення цих коштів. «Об’єднаний Актив категорично не погоджується з такою пропозицією варіанту добудови об’єктів та виступає проти доплат. ОА категорично наголошує, що земля Осокорків-Центральних і прибуток від неї має відійти тому забудовнику, який буде нас добудовувати. Саме з прибутку з тієї землі (шляхом залучення попередньої інвестиції) і має відбуватися добудова існуючих об’єктів без доплат», — підкреслили у спілці. За словами мера міста Віталія Кличка, Київміськбуд вже взяв на себе зобов’язання завершити недобудови збанкрутілого Укрбуду. Наразі  , ще 3 ЖК Укрбуду вже  .