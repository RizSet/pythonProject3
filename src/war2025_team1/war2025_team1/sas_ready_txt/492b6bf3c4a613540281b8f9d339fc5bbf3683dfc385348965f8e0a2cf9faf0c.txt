Обсяги продажів впали, а ціни зросли: скільки коштують київські новобудови

 Обсяги  продажів у новобудовах  столиці  впали в 10 – 15 разів , констатує експертка ринку нерухомості Вікторія Берещак. За її словами, до повномасштабного вторгнення Росії найбільші девелопери України продавали 150 – 250 квартир на місяць. Зараз же таких угод близько десятка. Цікаво  Пільгова іпотека "єОселя": як отримати кредит на готову квартиру та житло, що будується Попри те, що квартири майже не купують, ціна за квадратні метри все одно зростає. Вікторія Берещак виокремлює дві причини, які впливають на подорожчання: Експертка ринку нерухомості зазначає, що через втрату потужностей українських заводів треба завозити матеріали з-за кордону, а у девелоперів порушилися звичні логістичні ланцюжки поставок. До того ж співробітники будівельних компаній вступили у сили оборони. На вартість "квадратів" впливає й висока інфляція. Спочатку НБУ утримував долар, а коли його відпустили у вільне плавання, була певна розбіжність: девелопери все ще намагалися тримати ціни, але вже витрачали на потреби об'єкта вже більше грошей, бо все вже подорожчало. Зараз ці ціни вже починають вирівнюватися і показують реальнішу ситуацію. Курс і далі поступово вирівнюватиметься ближче до реального. Загалом у гривневому еквіваленті ми бачимо підвищення вартості квартир на 45%,   – каже Берещак. Представник консалтингової компанії SV Development Сергій Костецький додає, що продажі в новобудовах відбуваються сьогодні в поодиноких випадках, зазвичай житло пропонують ті, хто переїжджає до іншого регіону чи іншої країни. Купують квартири переселенці, проте навіть їх зазвичай цікавить вже облаштована під життя "вторинка". Під час війни  ціни на квадратний метр зросли на 30 – 45%.  Також ціна відрізняється в залежності від класу, метражу та готовності об'єкта. Так, в Оболонському районі Києва мінімальна ціна за квадратний метр складає 22 550 гривень за умови купівлі трикімнатної квартири, а максимальна – 105 060 гривень за метр у вже введеному в експлуатацію будинку преміумкласу біля метро. У середньому ціни варіюються у таких діапазонах: