Квартири в новобудовах: на скільки зростуть ціни на первинному ринку цього року

 За минулий рік середньозважене зростання собівартості будівництва сягнуло +40%. У 2024-му цей показник теж може бути високим, розповіла в коментарі  24 Каналу  оглядачка ринку нерухомості Вікторія Берещак. Зверніть увагу  Новий старт: три квартири у ЖК "Містечко Підзамче" від КН РІЕЛ придбано за програмою "єОселя" Зростання собівартості будівництва на підвищення цін вплине лише частково через серйозний стримувальний фактор – обмежений платоспроможний попит. Гадаю, що середня вартість квадрата на первинці в київському регіоні за перше півріччя зросте в межах 15% в гривні, у Львові цей показник може бути схожим, похибка в межах 3 – 5% залежно від рівня попиту в регіоні. Подібний потенціал до зростання також мають міста-хаби на кшталт Ужгорода, Івано-Франківська,  – прогнозує Вікторія Берещак. На певні помешкання буде підвищений попит, наприклад на квартири у поліфункціональних комплексах кластерної забудови з міксом інфраструктури багатофункціонального комплексу за концепцією місто в місті чи 15-хвилинного міста (точкова забудова у виграшній локації, де є все необхідне в межах прогулянки пішки). Там зростання цін за умови продуманої концепції і високої будівельної динаміки буде помітнішим – щонайменше +5 – 8% за середні показники. Експрезидент Асоціації фахівців з нерухомості Юрій Піта теж прогнозує, що ціни на первинному ринку можуть зрости в межах 15%. На це, зокрема, впливатиме  дефіцит робочої сили . Забудовники будуть змушені підвищити зарплати, що, з одного боку, збільшить вартість будівництва, а з іншого боку, створить ризик невчасного завершення будівництва об'єктів, що негативно вплине на настрої інвесторів.