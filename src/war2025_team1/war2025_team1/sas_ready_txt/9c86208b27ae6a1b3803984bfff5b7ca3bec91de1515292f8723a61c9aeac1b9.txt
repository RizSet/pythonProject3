Попит на землю та нерухомість серед українців цьогоріч зріс у 1,5 раза — Опендатабот

 
У I кварталі 2024 року українці оформили понад 185 тис. договорів щодо відчуження земельної ділянки, що на 36,4% більше, ніж до початку повномасштабного вторгнення. Кількість договорів про відчуження землі зросла на 56% проти аналогічного періоду минулого року, коли нотаріуси посвідчили майже 119 тис. таких бланків. 
Про це   у дослідженні Опендатабот. 
Зазначається, що кількість договорів про відчуження землі вже на третину більша, ніж до початку повномасштабної війни. У 2021 році було оформлено понад 136 тис. договорів щодо відчуження земельної ділянки. 
Відчужень іншої нерухомості, окрім землі, цьогоріч побільшало в півтора раза. За I квартал цього року нотаріуси посвідчили понад 181 тис. таких бланків, що на 16% менше, ніж до початку повномасштабної війни, коли для відчуження землі було використано трохи більше 216 тис. бланків. 
Аналітики зазначають, що на одну нотаріальну дію не завжди витрачається лише один нотаріальний бланк, тому кількість дій є приблизною та порівнюється з попередніми роками. 
 . Раніше Mind писав, що в I кварталі 2024 року капіталізація ринку сільськогосподарських земель   на 202,5 млрд грн, переважно завдяки дозволу юридичним особам купувати землю. 
Найбільший попит був на колишні «підмораторні» землі для товарного сільськогосподарського виробництва та особистого селянського господарства. Загалом укладено 25 700 угод купівлі-продажу ділянок сільськогосподарського призначення сукупним обсягом 58 800 га, що на 7% більше, ніж у IV кварталі 2023 року, коли було зафіксовано рекордну кількість угод купівлі-продажу сільгоспземель із початку війни. 
