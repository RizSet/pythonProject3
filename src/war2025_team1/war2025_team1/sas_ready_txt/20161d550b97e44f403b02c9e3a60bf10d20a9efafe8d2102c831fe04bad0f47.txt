Розрив між вартістю житла в передмісті Києва і спальних районах — у середньому 35%


 За 5 місяців 2019 року розрив між вартістю житла в передмісті Києва і спальних районах столиці склав в середньому 35%. Такі дані озвучив керуючий партнер AVM Development Group Владислав Кононов. На думку експерта, за вказаний період розрив у ціні збільшився в середньому на 1-1,5%, що в найближчі місяці позначиться на перерозподілі купівельного попиту з київських об'єктів на приміські. «З початку року попит на заміське житло зріс на 3-5% порівняно з показниками грудня 2018 року. Головними стимулами для такого зростання є більш вигідна ціна придбання житла в передмісті, а також рекреаційні можливості, яких у Києві недостатньо. Вартість котеджу площею 100 м2 можна порівняти з ціною 2-кімнатної квартири на околиці Києва. При цьому рекреаційні, інфраструктурні можливості нових котеджних містечок значно перевершують ЖК, що будуються в спальних районах столиці», — зазначив фахівець.   Владислав Кононов також вважає, що високі ціни на житло в Києві значно підвищують привабливість вкладення коштів саме в ринок передмістя, а саме в сегменти котеджів, земельних ділянок, придатних під індивідуальне будівництво. Експерт нагадав, що наразі частка покупців у сегменті котеджних містечок та земельних ділянок під житлове будівництво зросла до 12% проти 5% минулого року і майже зрівнялася з попитом на двокімнатні квартири площею від 45 м2 до 60 м2. «Зараз можна говорити про те, що істотно змінилася кон'юнктура привабливості в різних сегментах передмістя столиці. Саме котеджі та земельні ділянки під будівництво покупці розглядають як інвестицію», — сказав він. За даними експерта, на сьогодні прибутковість вкладення в покупку котеджу в котеджному містечку на етапі котловану становить в середньому 25%. «Покупці все більше цікавляться придбанням котеджів в споруджуваних містечках, які передбачають створення повноцінного інфраструктурного комплексу. Крім 25% подорожчання котеджу в сучасному містечку за весь цикл будівництва, щорічно будинки можуть приносити пасивний дохід в розмірі 12%», — підсумував керівник AVM Development Group.