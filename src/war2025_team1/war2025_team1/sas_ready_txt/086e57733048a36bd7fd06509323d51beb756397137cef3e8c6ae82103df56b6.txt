Уряд створить три нових органи замість ДАБІ. За що відповідатимуть органи


 Замість Державної архітектурно-будівельної інспекції уряд створить три нових органи: для реєстрації будівельних об'єктів, їх технічного регулювання та контролю. Про це повідомив прем’єр міністр Денис Шмигаль,   ЕП. «Сьогодні ДАБІ — це структура, яка поєднала в собі ліцензування, контроль, нагляд дозволи… Ми приводим структуру галузі у відповідність до найкращих розвинутих структур, які діють у світі», — наголошує Шмигаль. «При цьому дозвільна систему, до внесення змін в закони формально лишиться, але вона буде відбуватися за чек-лістом, при цьому дозвіл перед початком будівництва — це нісенітниця, яка має бути скасована, ми до цього рухаємося», — підкреслює Шмигаль. За словами прем’єра, єдина контрольна точка, яку буде контролювати держава — введення об’єкту в експлуатацію та контроль за відповідністю нормам. «ДАБІ на нашу думку, і на думку учасників ринку — це корупційний кліщ, який забрав обігові кошти з будівельного ринку. Це (створення нових органів — ЕП) — перший крок, він стосується тих моментів, які можна було врегулювати постановами Кабміну. Наступний наш крок — це внесення змін в діюче законодавство і далі переведення нашої системи в електронний формат повністю», — резюмує очільник уряду. Державна архітектурна будівельна інспекція України (ДАБІ) була створена в 2014 році і є центральним органом виконавчої влади, діяльність якого спрямовує і координує Кабмін через міністра розвитку громад і територій.