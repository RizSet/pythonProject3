Обсяг житлового будівництва з початку року зріс на 10-20%. Найбільше на Львівщині


 Обсяг будівництва житла в Україні залежно від регіону за перший квартал 2021 року зріс на 10−20% проти четвертого кварталу 2020 року,   Інтерфакс-Україна з посиланням на генерального директора Асоціації з управління фінансами та інвестиціями (FIMA) Вікторію Волковську.     «Ми проаналізували десятки об'єктів житла, які працюють з фондами фінансування будівництва. Зростання активності є у всіх регіонах, але найбільш помітний — у Львівській області, де обсяг будівництва зріс більш ніж на 20%», — розповіла вона. За словами Волковської, всупереч побоюванням, новорічні свята, адаптивний карантин і навіть локдаун не мали істотного негативного впливу на будівництво й продажу житла в країні. Згідно з опитуванням, 40% респондентів повідомили про зростання обсягу будівельних робіт більш ніж на 20%, 10% — про 20% зростання, 20% — про 10%. Лише 10% повідомили про зниження до 10%. «Рівень продажів в цілому не змінився, хоча в деяких регіонах показав зростання 10%», — додала Волковська. Асоціація з управління фінансами та інвестиціями (FIMA) створена в травні 2020 року після набуття чинності законом «Про внесення змін до деяких законодавчих актів щодо вдосконалення функцій державного управління ринків фінансових послуг». Об'єднує 37 підприємств-управителів фондів ФФБ у Києві, Львові, Одесі, Дніпрі та Харкові. Дослідження FIMA базується на онлайн-опитуванні управителів фондів фінансування будівництва, проведеного в першій декаді квітня. У Міністерстві фінансів планують у межах програми «Доступна іпотека під 7%»   для 5 тис. сімей. У лютому 2021 року українські банки, за   НБУ, видали 617 кредитів загальною сумою 457,9 млн грн. Обсяг видачі кредитів зріс на 40% проти січня 2021 року та на 81% проти лютого 2020 року. Кількість нових угод за місяць зросла на 39%, за рік — на 35%. У регіональному розрізі найбільше іпотечних кредитів видано в Києві — 171 договір на 177 млн грн (39% від загальної суми). Після Києва найбільше іпотечних договорів укладено в Київській області — 84 договори на 78,5 млн грн (17% від загальної суми), у Харківській — 76 договорів на загальну суму майже 43 млн грн (9% від загальної суми), у Львівській та Дніпропетровській областях — 36 договорів на 28,3 млн грн та 45 договорів на 24,2 млн грн відповідно.