Ринок нерухомості в столиці: Як змінилися ціни на вторинному ринку (дослідження)


 У листопаді 2022 року медіанна ціна в доларовому еквіваленті склала 1273 $/кв.м. що на 0,9% більше ніж в жовтні поточного року. З початку 2022 року медіанна ціна пропозиції на вторинному ринку Києва зменшилась на 9,6%. Про це йдеться в аналітиці  . На вторинному ринку нерухомості столиці ситуація достатньо складна. За відсутності попиту на покупку нерухомості продавці в оголошеннях не поспішають значно знижувати ціни та втрачати кошти. Є сподівання, що ринок «оживе» коли запрацює на повну державна іпотечна програма «єОселя», яку запустили на початку жовтня. Але наразі скористатися даною програмою можуть лише деякі категорії населення, тому значного впливу на ринок поки що не має. З 2023 року планується розпочати реалізацію другого етапу програми «єОселя», під 7% річних, на іпотеку зможуть розраховувати всі громадяни, які відповідатимуть визначеним критеріям. «Перспективи ринку нерухомості на сьогодні залишаються туманними, насамперед через складність прогнозування ходу бойових дій на сході та півдні України. Державна іпотечна програма на сьогодні не має значного позитивного впливу на ринок, тому що для цього необхідно, щоб рахунок кількості схвалених кредитів йшов не на десятки, а на тисячі. Доки не відновиться платоспроможний попит, ринок буде перебувати у стані депресії, що посилюється довгостроковими наслідками війни та економічної кризи», — зазначає Роман Герасимчук, директор City Development Solutions. У листопаді 2022 року медіанна ціна пропозиції (в доларовому еквіваленті) на столичному ринку нерухомості збільшилась 0,9 %, в порівнянні з жовтнем, до 1273 дол. США/кв.м. Даний показник в категорії 1-но кімнатних квартир зменшився на 1,7 % до 1314 дол. США/кв.м. Двокімнатні квартири здорожчали на 1,1% (1259 дол. США/кв.м.). Медіанна вартість 3-х кімнатних квартир збільшилась на 1,9% та склала 1237 дол. США/кв.м. Порівнюючи ціни за рік ми бачимо що медіанна вартість пропозиції на вторинному ринку в доларовому еквіваленті зменшилась на 7,4%. А враховуючи падіння  , медіанна ціна за рік в національній валюті зменшилась більш ніж на 30%. Відповідно однокімнатні квартири знизились в ціні на 12% в дол. США, двокімнатні — 4,6% в дол. США, трикімнатні — на 1,12% в дол. США. Медіанна ціна пропозиції по районам Києва у листопаді 2022 р. склала: Найвищим попитом користувалися квартири в ціновому діапазоні до 30 000 дол.США з часткою запитів 31%. На другому місці знаходилося житло в діапазоні від 30 000 до 50 000 дол.США — 28%. Житлом від 50 000 дол.США до 70 000 дол.США цікавились 23% користувачів. Житлом дорожчим чим 70 000 дол.США у листопаді 2022 р. цікавились 18% користувачів порталу.