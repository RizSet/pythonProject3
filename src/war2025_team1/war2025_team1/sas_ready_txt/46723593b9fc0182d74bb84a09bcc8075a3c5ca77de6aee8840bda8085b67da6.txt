Стало відомо, скільки оголошень про оренду житла розміщують шахраї


 З початку війни близько 1% оголошень про оренду житла розміщували шахраї. Порівняно з довоєнним періодом частка таких оголошень суттєво не збільшилась. Про це свідчать дані сайту OLX. Загалом з початку війни 654 оголошення на сайті було деактивовано за підозрою в шахрайстві.При цьому кількість шахраїв на Київщині зменшилась, однак їх активність збільшилась на Заході України. Серед найпопулярніших схем шахрайства — вимога предоплати. «Класична схема з передоплатою за житло виглядає так: шахраї завідома ставлять спокусливо низьку ціну, щоб зацікавити пошукача. Піймавши жертву на гачок, переводять комунікацію до сторонніх месенджерів, де і вимагають аванс. Серед причин може бути нібито право перегляду квартири, попереднє бронювання чи гарантія заїзду», — пояснюють в компанії. На сайті наголошують, що добросовісні орендодавці просять оплату під час підписання договору оренди та передачі ключів. Із грудня 2021 р. до лютого 2022 р. сайт щомісяця обробляв близько 2,5 тис. скарг на оголошення про довгострокову оренду. Після перевірки 48% з них виявилися шахрайством. В березні сайт отримав скарги від користувачів на 3,6 тис. оголошень, із них 45% випадків були шахрайськими. :  Щодо подобової оренди, то в минулому місяці портал зафіксував 550 оголошень зі скаргами, що майже втричі більше, ніж за аналогічний період 2021 року. Однак кількість підтверджених порушень — всього 23% від скарг.