У яких містах українці найчастіше орендують житло подобово

 Аналітики платформи "OLX Україна" назвали три міста, які є найпопулярнішими серед українців для подобової оренди. Експерти визначили лідерів за кількістю відгуків на відповідні оголошення, повідомляє  Нерухомість 24 . Зверніть увагу  Купівля нерухомості на виплат: що це за спосіб придбання квартири та які його переваги На першому місці за кількістю відгуків –  Київ . У травні на OLX розмістили 2 458 оголошень з пропозицією подобової оренди квартир і будинків. Орендодавці отримали аж 41 302 відгуки. Орендувати квартиру в Києві коштує в середньому 900 гривень за добу, а будинок – 8 тисяч гривень за добу. На другому місці – культурна столиця  Львів.  Цього місяця з'явилося 1 171 оголошення про подобову оренду квартир і будинків, на які користувачі залишили 17 141 відгук. Середня вартість подобової оренди – 900 гривень за квартиру та 2 500 гривень за будинок. Одеса  – третє найпопулярніше місто. У травні на OLX розмістили 1 350 оголошень з пропозицією орендувати подобово квартиру чи будинок. У середньому це коштує 700 гривень для квартири та 4 500 гривень для будинку. У травні українці частіше відпочивають на карпатських курортах. Зокрема,  у Яремчому та Микуличині  подобова оренда дуже популярна. Орендодавці та посередники опублікували 203 оголошення цього місяця й отримали на них майже 2 тисячі відгуків. Орендувати житло в Яремче коштує приблизно 1 500 гривень за добу, а в Микуличині – 2 200 грн. У популярному Славському, що на Львівщині, оголошень менше. На 67 пропозицій користувачі залишили 686 відгуків. Середня вартість оренди будинку там становить 1 800 гривень.