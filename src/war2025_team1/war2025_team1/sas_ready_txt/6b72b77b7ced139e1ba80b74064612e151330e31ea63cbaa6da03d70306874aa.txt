Вартість житла в новобудовах Києва знижується


 За підсумками серпня середня вартість житла в новобудовах Києва знизилася на 1,7% і становить 23 100 грн/м2. Порівняно із серпнем 2018 року, середня ціна на нове житло збільшилася лише на 1,32%. Про це повідомила головна експертка інформаційно-аналітичного порталу 3m2 Вікторія Берещак. Зі слів Вікторії Берещак, за підсумками серпня, мінімальна вартість квартири становить 16 300 грн/м2, що на 1,88% більше, аніж за підсумками липня. Таким чином, порівняно із серпнем 2018 року, мінімальна вартість житла збільшилася на 4,49%. Експертка також розповіла, що в серпні у більшості районів Києва спостерігалося зростання цін. Так, у Оболонському районі вартість новобудов зросла в середньому на 2,44% ( до 21000 грн/м2), у Печерському – на 0,84% (до 48100 грн/м2), у Деснянському – на 2,19% (до 18700 грн/м2), у Дніпровському – на 3,38% (до 21400 грн/м2), у Дарницькому – на 4,84% (до 19500 грн/м2). Натомість у трьох районах спостерігалося зниження цін: у Подільському – на 2,31% (до 21100 грн/м2), у Голосіївському – на 1,19% (до 25000 грн/м2), у Святошинському – на 0,49% (до 20500 грн/м2). У Солом’янському та Шевченківському районах за підсумками серпня ціни залишилися без змін: 21800 грн/м2 і 32000 грн/м2 відповідно. На думку Вікторії Берещак, осінь принесе чимало змін, що можуть позначитися на первинному ринку житла.  , можливі курсові коливання вплинуть на цінові показники вартості житла. «Буде рости  , а за ним — ціни на квартири на первинному ринку. До того ж очікується подальше здорожчання будматеріалів, зокрема цегли, бетону, арматури, що позначиться на квадратних метрах. За таким сценарієм ціни виростуть на 1-3%. Якщо ж долар істотно підскочить або будуть якісь інші зовнішні чинники, що прямо чи опосередковано стосуватимуться будівництва, то збільшення вартості м2 може сягнути 2-5%», — зазначила вона. , перезапуск уряду і парламенту гарантує істотні зміни для будівельної галузі: адже новопризначений прем’єрміністр вже анонсував зміну керівництва ДАБІ.