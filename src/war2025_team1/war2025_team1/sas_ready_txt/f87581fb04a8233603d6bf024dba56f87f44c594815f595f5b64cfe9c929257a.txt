У Польщі збудували інклюзивне житло для бездомних: чим воно особливе

 Проєкт прихистку створила польська архітектурна студія xystudio. Автори розповідають, що зробили усе можливе, аби будівля була екологічною, автономною та дешевою в експлуатації. Читайте також  Придбання на виплат та акційні умови: як вигідно купити квартиру від забудовника Велика одноповерхова будівля з хвилястим дахом зливається з навколишніми полями. Її максимально віддалили від дороги та заховали від сторонніх очей за старими деревами. Окрім приватності це дозволило відкрити красивий краєвид із вікон.   Будинок з хвилястим дахом віддалений від дороги / Фото xystudio Будівля розділена  на 3 основні зони  – спільні, приватні та кімнати для персоналу. У громадській зоні облаштовані каплиця, кабінети, реабілітаційні кабінети, спільна кімната для відпочинку, їдальня. У наступній – знаходиться 19 номерів з ванними кімнатами, адаптованих для людей з різними ступенями інвалідності. Окремо від притулку розташовані спальні для опікунів.  Ми постаралися спроєктувати частину для опікунів так, щоб дати їм можливість відгородитися від навколишньої дійсності. Тут є двомісні номери із загальним санвузлом. Кімнати крихітні, оскільки це лише місце для сну. Завдяки цьому мешканці залишають його вдень – це важлива частина ресоціалізації,  – пояснюють архітектори.   Фасад інклюзивного житла / Фото xystudio   Фасад інклюзивного житла / Фото xystudio Кухня зроблена таким чином, щоб мешканці допомагали персоналу у нескладній роботі. Ще одна невід'ємна частина будинку – двір, де можна проводити більшу частину вільного часу. Завдяки панорамним вікнам опікунам легше контролювати як на прогулянці почуваються мешканці.    Будинок зведений з екологічних матеріалів / Фото xystudio Щоб ідея економного житла спрацювала, архітектори встановили газове опалення. Воно виявилося дешевшим та простішим в експлуатації. У будівлі зробили теплу підлогу, вентиляцію з рекуперацією, теплі стіни та вікна, екологічні очисні споруди, баки для дощової води для поливу території.   Для будівництва використовували цеглу 200-річної давності / Фото xystudio Фасади виготовлені із бракованих або вживаних матеріалів. Команда підкреслює, що під час створення будівлі жодне дерево не постраждало.