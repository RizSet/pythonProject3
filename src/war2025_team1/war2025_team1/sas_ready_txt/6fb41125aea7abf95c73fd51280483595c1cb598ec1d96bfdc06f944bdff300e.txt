Архітектори показали найвищий хмарочос Сінгапура: перші візуалізації

 Згідно із візуалізаціями, 63-поверховий  хмарочос  матиме ступінчасту структуру, а фасад буде прикрашений численними рослинами та деревами.  Читайте також  Вперше на EXPO Real: хто представляв Україну на найбільшій виставці нерухомості у Європі Після завершення будівництва висота будівлі становитиме 305 метрів. Це на 22 метри більше за попередній хмарочос від SOM Guoco Tower заввишки 283,7 метра.    8 Shenton Way стане найвищою будівлею Сінгапура / Фото SOM Як пояснили архітектори, в дизайні надихалися бамбуковими лісами. За задумом авторів, їх імітує велика кількість рослинності навколо будівлі та на терасах. Основними матеріалами при будівництві стане скло та сталь, з якої виконають каркас. Також, за словами авторів, скористаються бетоном, який частково складатиметься з перероблених відходів.   Архітектори надихалися ідеєю бамбукового лісу / SOM За планами, у 63-поверховому хмарочосі будуть розташовуватися офіси, що здаються в оренду, квартири та пентхауси, а також різні комерційні об'єкти (магазини, кафе, ресторани та інші). Ще буде готель та великий вестибюль на першому поверсі.   Вестибюль буде прикрашений рослинами та штучним ставком / Фото SOM На кількох рівнях облаштують відкриті тераси з місцями відпочинку та обідніми зонами, прикрашеними справжніми рослинами. Деякі з них будуть приватними, до інших матимуть доступ відвідувачі готелю та офісні працівники.    Мешканці матимуть вихід на приватні тераси / Фото SOM Для оздоблення кімнат архітектори обрали натуральні матеріали: дерево та камінь. Головний вестибюль також прикрасять різними рослинами та штучним бамбуком. Завершення будівельних робіт заплановане на 2028 рік.    Для оздоблення кімнат архітектори обрали натуральні матеріали / SOM  