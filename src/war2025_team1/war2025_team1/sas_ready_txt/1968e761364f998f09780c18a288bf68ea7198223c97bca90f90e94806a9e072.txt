Денис Шмигаль пропонує IFC приєднатися до відбудови України


 Прем'єр-міністр Денис Шмигаль запропонував Міжнародній фінансовій корпорації приєднатися до відбудови українських міст. Про це   Урядовий портал. Згідно із повідомленням, Україна сподівається на підтримку IFC «в питанні відбудови житлового фонду та об'єктів соціальної інфраструктури». Денис Шмигаль також заявив, що розраховує на допомогу IFC у фінансуванні відбудови транспортної інфраструктури українських міст, особливо тих, що найбільше постраждали від дій окупантів. Прем'єр-міністр також додав, що Україна планує здійснювати відбудову за принципами зеленої економіки. «Зараз ми працюємо над планом відбудови», — повідомив Шмигаль. Читайте також:  Він також підкреслив, що Україна зацікавлена створити фінансову платформу IFC, яка дозволить фінансувати більшу кількість українських міст. «Сьогодні залучення іноземних інвестицій у відновлення критичної та соціальної інфраструктури є одним із найважливіших питань порядку денного України», — додав Денис Шмигаль. Читайте також:  Очільник уряду також наголосив на необхідності продовження проєктів державно-приватного партнерства після перемоги України. Згідно із повідомленням, це зокрема стосується концесій в аеропортах, дорогах, залізничних станціях та морських портах.