Ринок землі: загальна сума угод перевищила 3 мільярди


 Станом на 24 грудня в Україні укладено 72 367 угод в рамках ринку землі, на площу 184 862 га та на загальну суму у 3 155 756 763 грн. Про це   Мінагрополітики. З 1 липня по 24 грудня цього року в Україні зареєстровано 72 367 угод на 184 862 га земель. За площею проданої землі лідирують Харківська (26 573 га), Кіровоградська (18 301,5 га) і Дніпропетровська (16 346,2 га) області. За кількістю угод лідирують Харківська (7311), Київська (5281) та Полтавська (5268) області. За загальною вартістю проданої землі Київська область займає перше місце (616,3 млн грн), за нею йдуть Харківська (502,5 млн грн) та Полтавська (238,2 млн грн). У порівнянні з  , кількість угод зросла на 5727, а площа проданої землі — на 15 040 га. Нагадаємо, що 1 липня в Україні офіційно стартував  . До 2024 року купувати сільськогосподарську землю зможуть тільки громадяни України з обмеженням в 100 гектарів. Закон про ринок землі забороняє купувати землю іноземцям. Питання продажу землі особам без українського громадянства та іноземцям буде вирішуватися тільки на загальнонаціональному референдумі.