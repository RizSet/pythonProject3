Оренда квартир на новорічну ніч: скільки доведеться заплатити в Києві 

 Портал "СтройОбзор" промоніторив найпопулярніші сайти з оренди житла та обдзвонив приватників, щоб дізнатися актуальні ціни на подобові квартири у Києві. Розповідаємо про найголовніше.  Читайте  Справедливість перемогла, – девелопер прокоментував зміни в "ресурсному" законопроєкті 5600 Як виявилося, район і розташування будинку, в якому здають квартири, лише частково впливає на ціну за оренду в ніч з 31 грудня по 1 січня. Істотна різниця у вартості буде тільки в тому випадку, якщо у ваші плани входить відзначати Новий рік у самому центрі, де традиційно проходять святкування.  Якщо йдеться про зовсім бюджетні варіанти, такі є на лівому березі. Більшість власників квартир здають житло  не на одну ніч.  Орендувати квартиру у них можна  щонайменше на 2 – 3 дні.  А враховуючи те, що цього року 31 грудня випадає на п'ятницю, квартири здають на 31, 1, і 2 число. Вартість залежить від кількості кімнат та стану ремонту. Однокімнатку на Троєщині можна  орендувати за 800 гривень за добу.  Такі ж ціни можна знайти на Позняках, Виноградарі, Борщагівці, Пріорці. У цих районах є варіанти оренди й  за 1500 гривень, але вже двокімнатних.  Як показав моніторинг, орендувати двокімнатну квартиру за таку ціну можна і на Подолі, Солом'янці чи Оболоні, але це буде квартира без ремонту.  Від 2 до 4 тисяч гривень  коштують двокімнатні квартири на Березняках та в районі Воздвиженки. Ціни на трикімнатні квартири  стартують від 2 тисяч гривень.  За таку ціну вдасться орендувати квартири на околиці, приміром на Лісовому масиві. Декілька таких варіантів попалися і на Шулявці. Найдорожчі варіанти портал зафіксував на вулиці Прорізний.  Вартість однокімнатки – 5 тисяч гривень на добу , двокімнатна квартира на вулиці Михайлівській за  16 тисяч гривень  та "трійка" на вулиці Великій Житомирській  за 25 тисяч гривень .  Водночас ціни на будинок на околиці в середньому сягають  30 тисяч гривень . За додаткові послуги (лазня, критий басейн, зона барбекю) доведеться доплатити. Більше  Новий рік не за всі гроші: в яких містах України найнижчі ціни на подобову оренду житла Найбільш бюджетною пропозицією, про яку пише портал, виявився будинок площею 80 квадратних метрів біля Харківського масиву за 2 тисячі гривень на добу. Найдорожчий варіант – будинок такою самою площею за 45 гривень на добу знайдено на Солом'янці. Скільки доведеться заплатити за квартиру у новорічну ніч у Києві / Фото unsplash Третина квартир, власників яких обдзвонив портал,  вже зайняті . Господарі чи представники агентств зазначають, що бронювати їх треба було ще у листопаді. При цьому були й такі, які не були готові назвати ціни та просили зателефонувати у 20-х числах грудня, запевняючи, що вільні квартири ще будуть. Бронюючи квартиру, готуйтеся, що вас запитають про кількість гостей. Часто компанія понад 10 осіб  відмовляють . До однокімнатної пускають не більше шести. Один із власників уточнив – чи є  сертифікати про вакцинацію . Також питають звідки компанія – приїжджі чи кияни. Були випадки, коли уточнювали стать та вік.