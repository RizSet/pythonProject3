Довіреності повернулися, а кількість угод – не зросла: що гальмує ринок нерухомості в Україні

 Так, за словами президента Асоціації фахівців з нерухомості (рієлторів) України Юрія Піти, поки що в Україні не відчутно ефекту від рішення Кабміну. Однак, додає він, ситуація може врегулюватися найближчим часом.  Читайте також  Як оформити купівлю нерухомості в період воєнного стану: поради експерта Юрій Піта пояснює відсутність ажіотажу специфікою самої процедури. За його словами, оформлення довіреностей за кордоном і пересилання їх в Україну – це не швидка справа. Однак експерт вважає, що найближчим часом пропозиція лише зростатиме. Думаю, що кількість об'єктів, що виставляють на продаж, може збільшитися на 30%,  – зауважив Піта.  За його словами, якщо кількість пропозицій значно зросте, то  ціни можуть знизитися.  З іншого боку – ринок нерухомості гальмує  неробочий демографічний реєстр , в якому реєструється місце проживання. Він розповідає, що наразі змінювати місце реєстрації дозволили тільки в Києві, де відповідну послугу почали надавати місцеві ЦНАПи. В інших містах такої можливості поки що немає. "Рішення про це ухвалює військова адміністрація, і як у випадку з продажем алкоголю або тривалістю комендантської години, все вирішується на місцевому рівні в тому чи іншому регіоні", – підкреслив Піта.  Водночас українці розуміють, що купувати квартиру з мешканцями, які поки що не виписалися, – це великий ризик. Тож, на його думку, кількість угод зростатиме лише там, де можна змінювати місце реєстрації.