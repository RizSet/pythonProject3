Обсяг будівельних робіт за перше півріччя впав у два рази — Держстат


 Обсяг виконаних будівельних робіт в Україні у січні-червні 2022 року скоротився у 2,1 раза порівняно з аналогічним періодом 2021 року — до 36 млрд грн. Про це свідчать дані Державної служби статистики,   Інтерфакс-Україна.   Так, у червні 2022 року обсяг будівельних робіт склав лише 22,2% від показника червня 2021 року. При цьому в червні до травня поточного року показник зріс на 18,5%. У першому півріччі 2022 року до січня-червня 2021 року скорочення обсягів будівельних робіт спостерігалося у всіх сегментах будівництва. Так, обсяг будівельних робіт у житловому будівництві скоротився у 2,1 раза — до 7,6 млрд грн (37,3%), у нежитловому — удвічі, до 9,9 млрд грн (39,5%), у сегменті інженерних споруд — у 2,2 раза, до 18,3 млрд грн (36,6%). Частка нового будівництва до загального обсягу виконаних будівельних робіт склала 43,8%, ремонту — 27,4%, реконструкції та технічного переоснащення — 28,8%. Держстат зазначає, що публікацію даних було відкладено через воєнний стан. Статдані наведено без урахування тимчасово окупованого Криму та тимчасово окупованих територій у Донецькій та Луганській областях.