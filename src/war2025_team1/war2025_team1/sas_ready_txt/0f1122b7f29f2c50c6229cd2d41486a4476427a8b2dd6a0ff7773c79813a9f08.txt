Гострий дефіцит житла: 23 європейські країни просять ЄС обмежити подобову оренду

 Щоб бодай якось врегулювати кількість житла, виставленого на популярних платформах Booking й Airbnb, мешканці закликають вжити законодавчих заходів для розв'язання  проблеми короткострокової оренди .  Читайте також  Новобудови Києва з найкращими видовими квартирами Щоб боротися із проблемою дефіциту житла для довготривалої оренди, 23 міста Європи об'єдналися в Альянс європейських міст (ECA). Першим кроком став відкритий лист до Європейської комісії. У ньому країни закликають ЄС законодавчо обмежити короткострокову оренду в регіоні. У листі наголошують, що короткострокова оренда стала головною причиною зростання вартості життя. Крім того, саме через популярні сервіси бронювання житла, місцеві жителі осідають поза історичним центром. За регулювання короткострокової оренди виступили:  У листі наголошують, що в Амстердамі кількість пропозицій щодо подобової оренди на час відпустки зросла з 4 500 у 2013 році до 22 000 у 2017 році. У найстарішому районі Лісабону Алфама понад 55% квартир виставлені на таких платформах, як Booking та Airbnb. В італійській Флоренції та польському Кракові спостерігається значне зростання орендної плати за житло для туристів. У Флоренції ставки зросли на 60% у порівнянні з 2015 роком, а у Кракові – на 100% у період з 2014 до 2017 року.