Українські банки видали близько 3% іпотек позичальникам без офіційних доходів

 Це випливає із діаграми, опублікованої у " Звіті про фінансову стабільність НБУ ". Розповідаємо про найважливіше.  Цікаво  Купівля паркомісця у Києві: вдала інвестиція чи гроші на вітер Переважно банки не кредитують, якщо позичальник не має офіційних доходів, однак готові враховувати й інші джерела надходжень,  – йдеться у звіті Нацбанку України. При цьому, "близько десятої частини кредитів отримали боржники з офіційним доходом менш як 10 тисяч гривень". Середнє співвідношення витрат на обслуговування боргу та доходів позичальника (DSTI) становить близько 48% і за рік дещо зросло. Загалом за перші 10 місяців 2021 року банки видали 8,7 тисяч іпотечних кредитів на загальну суму понад 7 мільярдів гривень. Якщо порівняти з відповідним періодом минулого року, нове іпотечне кредитування подвоїлося за кількістю договорів та зросло майже в 3 рази у грошовому вимірі. Нові кредити на купівлю житла на вторинному ринку нерухомості займали ще більшу частку, ніж у вересні: у жовтні вона становила майже 90% від усіх виданих іпотечних кредитів. Ринок іпотечного кредитування залишається концентрованим: 5 найактивніших банків уклали майже 90% нових угод. Водночас середня сума договору в жовтні зменшилася до 803,9 тисячі гривень із 858,1 тисячі гривень у вересні.