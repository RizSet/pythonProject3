Продавати чи купувати: як сьогодні поводитися інвесторам в українську нерухомість

 Саме на ці аспекти звернув увагу юрист СЕО Monitor.Estate Володимир Копоть. Чи варто купувати або продавати нерухомість зараз – розбираємося далі.  Читайте також  Стіни, що гріють: на які новобудови звернути увагу, аби зекономити на опаленні Як зазначив Копоть, зважаючи на війну в Україні, інвестори неохоче вкладають кошти у новобудови. Це пов'язано із високими ризиками. Покупцям страшно, адже вони не знають, куди може поцілити російська ракета. До того ж ціни продовжують зростати навіть попри падіння попиту на 80 та більше відсотків. Водночас експерт називає регіони, де можна вигідно купити житло. Я б додав, що можна купувати, якщо придивлятися до регіонів, які розвиваються, наприклад, Полтавської чи Кіровоградської області – там, де попит і так був невисокий. Після перемоги там має бути скачок за ціною та привабливості. До того ж не варто забувати про переселенців, які будуть шукати, де краще жити,  – зазначає він. Натомість експерт не дає прогнозів щодо нерухомості у прифронтових областях, адже ситуація там особливо мінлива.  Для тих, хто давно планує придбати власне житло, Копоть рекомендує не вичікувати вдалого моменту, щоб з'їхати з орендованого об'єкта. Люди, які купують квартири для себе, – це саме ті 15 – 20% попиту, який сьогодні є на ринку,  – розповів юрист. Підсумовуючи, він радить покупцям, які мають час та не мають заощаджень – чекати, а тим, хто має гроші, – купувати зараз. За словами експерта, варто орієнтуватися на відсутність ризиків та ціни. Він наводить приклад, що дисконти на первинному ринку можуть становити навіть 5 – 7%. Водночас житло від власників сьогодні значно вигідніше – не лише з огляду на можливість торгів, але й через наявність юридичних ризиків при купівлі новобудови. "Вторинка" більш вигідна, бо там менше ризиків. Ви купуєте вже готовий об’єкт, куди можна в’їхати й покращувати житлові умови. Можна навіть використовувати таке житло як склад та переїхати в інше місто. "Первинка", яку купують на етапі будівництва, має ризики не бути введеною в експлуатацію. Справа навіть не в економічних факторах і війні, а суто юридичних або технічних причинах,  – зауважив експерт. Копоть не рекомендує інвесторам поспішати з продажем. На його думку, краще почекати 1 – 1,5 року, щоб зрозуміти вектор руху ринку. Аналітика підтверджує, що ціни на нерухомість постійно зростають, не виключено, що у 2024 році квартири коштуватимуть дорожче, ніж сьогодні. Тож вкладники зможуть збільшити прибуток, заробивши на курсі валют, відсотках і вартості квадратного метра.