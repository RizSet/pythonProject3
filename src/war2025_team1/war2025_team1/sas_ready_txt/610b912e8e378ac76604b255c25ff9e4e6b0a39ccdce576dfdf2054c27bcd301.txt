У серпні інвестиції в столичну нерухомість зросли до $45 мільйонів


 Обсяг інвестицій в нерухомість Києва у серпні поточного року збільшився на 21% проти липня й становив в еквіваленті $45 млн. Про це   Інтерфакс-Україна. Популярними районами у серпні були Дарницький, Голосіївський, Печерський. «Найбільший попит і, відповідно, найбільша кількість угод — у ціновому сегменті $50−100 (44% угод). Ціни зростають пропорційно попиту», — зазначила  енеральний директор АН «Благовіст» Олена Біберова. Сегмент до $50 тис. у серпні зайняв частку 16% від загальної кількості операцій. У цій категорії купувалися в основному 1−2-кімнатні квартири, найбільше в Дніпровському, Голосіївському районах столиці. Угоди в цьому ціновому сегменті були й у Київській області. Наприклад, за $45 тис. придбано земельну ділянку обсягом 14 соток у Хотові, за $50 тис. — будинок у Зазим'ї площею 160 м². Що стосується цінової категорії від $100 тис. до $250 тис., то проведено 34% операцій купівлі-продажу й переважали 2−3-кімнатні квартири в Шевченківському, Голосіївському та Печерському районах Києва. Найдорожчим об'єктом, проданим у серпні, став будинок площею 423 м² в селі Ходосівка (Обухівський р-н) — його придбали за $1 млн 150 тис. Найдорожчою квартирою, реалізованою в цей період, стала квартира площею 254 м² на вул. Грушевського (Шевченківський р-н), яку придбала за $1 млн. А ще офіс площею 73 м² в будинку на вул. Пушкінській (Шевченківський р-н) — $420 тис.