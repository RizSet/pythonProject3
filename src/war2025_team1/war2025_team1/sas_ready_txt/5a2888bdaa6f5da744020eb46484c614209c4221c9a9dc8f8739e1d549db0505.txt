В ОП розповіли, скільки коштуватиме повністю облаштована квартира для переселенців

 Далі держава планує зайнятися комплексною відбудовою. Про це під час зустрічі з іноземними дипломами. розповів заступник голови Офісу президента Кирило Тимошенко. Варто знати   Як отримати безкоштовне житло в Україні: список держпрограм та умови участі Заступник керівника Офісу Президента Кирило Тимошенко провів зустрічі з послами Німеччини, Чехії та Японії щодо участі їхніх держав у відбудові України. Він розповів, що у співпраці зі Світовим банком наразі розробляється методологія калькуляції кошторисної вартості відбудови кожного зруйнованого росією об'єкта. Надалі заплановано додати інформацію про терміни старту та очікуваного завершення будівельних робіт, перебіг відновлення, а також про країни, які взяли патронат над тим чи іншим об’єктом.  Тимошенко зазначив, що перший етап відбудови України –  Fast Recovery plan  – передбачає відбудову приватних та багатоквартирних будинків, шкіл, дитячих садочків, медустанов, мереж водо- й електропостачання. Водночас споруджуватимуть будинки для внутрішньо переміщених осіб. Будівництво планують розпочати  у 16 відносно безпечних областях України : Київській, Дніпропетровській, Вінницькій, Чернівецькій. Тобто будівництво не лише модульних, а й багатоквартирних будинків для людей, які переїхали з тимчасово окупованих територій. Це має бути комфортне житло, де неподалік є школа, паркінги,  – зазначив Кирило Тимошенко. За його словами, спорудження таких будинків займе 5 – 6 місяців і буде відносно недорогим –  приблизно 700 доларів  за умебльовану квартиру. Тимчасово переміщені особи зможуть жити в цих квартирах, поки їхні регіони не будуть деокуповані. А коли вони повернуться у свої власні домівки, ці помешкання передаватимуть українським військовим, правоохоронцям та медикам, які потребують житла,  – розповів заступник керівника Офісу Президента. Вже обрані відповідні майданчики з підведеними комунікаціями, тож спорудження розпочнеться найближчим часом.  Дипломати з Німеччини, Чехії та Японії висловили готовність ознайомитися із запропонованими ділянками, на яких планують запустити будівництво та допомогти Україні розв'язати цю проблему. 