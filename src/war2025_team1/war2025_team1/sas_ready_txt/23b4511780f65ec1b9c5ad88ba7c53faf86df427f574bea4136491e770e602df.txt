Міноборони посприяє добудові ЖК Укрбуду


 Міністерство оборони посприяє добудові житлових комплексів компанії «Укрбуд». Про це заявив заступник міністра оборони Олексій Марцинюк під час зустрічі з представниками холдингу Київміськбуд. Про це   пресслужба Київміськбуд. Міністерство оборони погодилось йти назустріч Київміськбуду у питанні добудови житлових комплексів «Оберіг-2» та «Арт хаус», де Міністерство оборони виступає стороною договорів. Претензій щодо договірних відносин між Міністерством і забудовниками компанії «Укрбуд» по цих об'єктах немає.   Щодо інших житлових комплексів компанії «Укрбуд» сторони розробляють компромісні механізми, щоб усі спірні питання було вирішено позитивно. Київміськбуд відновив будівництво житлових комплексів «Пектораль» і «Новомостицький», а також відкрив продаж квартир у цих комплексах. Будівельні роботи поновлено в повному обсязі. До 1 березня Київміськбуд планує прийняти на баланс ще 4 об'єкти Укрбуду. Крім того, розпочато процедуру прийому 6 наступних об’єктів.   «В активній фазі на сьогодні 12 з 24 об'єктів Укрбуд. І це всього за два місяці, хоча спочатку компанія заявляла про терміни на півроку», – повідомив президент Київміськбуду Ігор Кушнір. Він уточнив, що передусім забудовник приймає об'єкти з готовою документацією.  