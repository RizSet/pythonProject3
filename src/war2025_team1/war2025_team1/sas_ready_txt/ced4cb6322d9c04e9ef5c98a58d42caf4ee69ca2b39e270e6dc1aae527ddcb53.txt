Завод Ахметова почав процедуру банкрутства — ЗМІ


 Єнакіївський металургійний завод (ЄМЗ) почав процедуру банкрутства. Про це повідомляє видання  , посилаючись на рішення Господарського суду Донецької області від 1 липня. ЄМЗ раніше входив у групу «Метінвест» бізнесменів Ріната Ахметова та Вадима Новинського. У березні 2017 року група заявила про втрату управління над заводом, який знаходиться на тимчасово окупованій території. З 2018 року контрольний пакет ЄМЗ переоформлений на кіпрську компанію Sitler Management Limited, що також належить Ахметову. Ініціатором банкрутства заводу виступило запорізьке ТОВ ДП «Модифікатор», що формально не має відношення до ЄМЗ. Ця компанія сама пережила банкрутство в 2018 році і відтоді знаходиться у стадії ліквідації. Вимоги ТОВ «Модифікатор» до ЄМЗ склали 8,7 млн грн за поставлений у 2015 році, але не оплачений порошковий дріт та іншу продукцію. Претензії до ЄМЗ було узаконено рішенням суду в грудні 2018 року. Нагадаємо, 30 травня набув чинності  . Раніше українське законодавство давало можливість недобросовісного бізнесу спочатку «виводити» свої активи, і лише потім починати процедуру банкрутства. Банки могли повернути незаконно виведені активи тільки за договорами, які укладені протягом одного року до банкрутства. Тому в Кодексі розширили цей період до 3 років. Тобто у банків з'явилося більше можливостей повернути активи, за рахунок яких можна погасити борги позичальників. Крім того, Кодекс запроваджує норму, якої раніше не було в українському законодавстві про банкрутство фізичної особи, яка не є підприємцем. Лише сам боржник (кредитор не зможе почати процес банкрутства. Але тільки в тому випадку, якщо його борг перевищує 300 мінімальних зарплат (зараз 372 тисяч грн), або ж є загроза неплатоспроможності. При цьому Кодекс дає можливість провести реструктуризацію боргів протягом п'яти років.