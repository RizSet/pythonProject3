Ціни на оренду квартир у Києві зросли на 15 – 20%: з чим це пов'язано

 Масовані обстріли Харківської області, Сумщини та Одеси спричинили нову хвилю внутрішньої міграції. Київські рієлтори кажуть, що більшість людей, яка зважилася покинути рідне місто, найчастіше перебираються до Києва. Це й спричинило зростання цін на оренду в травні – червні. Зверніть увагу  Найдешевша каюта в одному з найрозкішніших кораблів у світі: яка ціна та що всередині І хоч винаймати квартири стало дорожче на 15 – 20%, здають їх дуже швидко, особливо найдешевші та середньої вартості. Як розповіла голова Асоціації фахівців з нерухомості Олена Гайдамаха, найбільше орендарів у Києві зараз із Харківщини. На ситуацію в Києві впливає міграція по країні. Попит зріс за рахунок людей з прифронтових регіонів, які виїжджають із Запоріжжя, Харкова, Сум. За останні тижні переважна більшість орендарів була з Харківщини. Зараз квартири здаються дуже швидко. Оскільки попит зріс суттєво, вони вимушені знімати за ціною, яка є,  – пояснила експертка. На 20% зросли найдешевші квартири – це помешкання від 10 тисяч гривень. На 10 – 15% подорожчало житло вартістю від 20 тисяч гривень. У нас в управлінні є квартира, яка коштувала 11 тисяч гривень, а в червні стала 13 тисяч – це плюс 20%, і ніхто не відмовляється. Є також квартири на 21 і 24 поверхах – і їх беруть навіть попри блекаут,  – розповіла Олена Гайдамаха. Проте через відключення електроенергії, люди віддають перевагу квартирам із газом. Ключовою перевагою залишається стан квартири й наявність там всього необхідного для проживання. Медіанна ціна на оренду однокімнатних квартир з початку травня зросла з 14 тисяч до 15 тисяч. Двокімнатна подорожчала на дві тисячі – з 21 000 до 23 000 гривень. Ціна на трикімнатну зросла з 37 тисяч до 40 тисяч гривень на місяць. У червні найдешевші однокімнатні квартири можна знайти в Деснянському, Святошинському та Дніпровському районах. Там ціни стартують від 7 500 до 10 тисяч і 12 тисяч гривень. Двокімнатні можна орендувати за ціною від 10 до 13 тисяч гривень. Найдорожчі квартири надалі залишаються у Печерському та Шевченківському районах. Однокімнатну можна винайняти за 29 тисяч та 20 тисяч гривень відповідно, а двокімнатну – від 30 до 40 тисяч гривень.