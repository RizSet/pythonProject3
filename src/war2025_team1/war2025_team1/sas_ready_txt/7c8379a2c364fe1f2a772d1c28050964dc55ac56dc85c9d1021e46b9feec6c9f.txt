Найбільші українські міста ввели в експлуатацію 85 тисяч квартир: як це вплинуло на ціни

 Зокрема, у столиці здані 35 тисяч квартир, на Київщині – 20 тисяч. Водночас спостерігалося стрімке подорожчання квадратного метра. Читайте також  Покупка квартири за договором переуступки: що це та як правильно оформити  У той час, як  у Києві та області  здали рекордні 55 тисяч квартир у новобудовах, статистика показує, що інші мегаполіси розбудовувалися повільніше.    Темпи введення житла в експлуатацію / Інфографіка "ЛУН Місто" Медіанна вартість квадратного мера в новобудовах  зростала в усіх великих містах України.  Наприклад, середня ціна квадрату у Києві сягнула 34 700 гривень у грудні 2021, тоді як у січні 2021 року він коштував 27 700 гривень. У Київській області середня ціна за квадратний метр  зросла з 16 500 гривень до 20 900 гривень.   Середня ціна квадратного метра у Києві та області / Фото "ЛУН Місто" У регіонах спостерігається подібна тенденція: у Львові середня ціна за квадрат  зросла з 18 300 гривень у січні до 20 900 гривень у грудні  2021 року. В Одесі –  з 20 900 гривень у січні до 22 200 у грудні . Середня вартість найменшої однокімнатної квартири у Києві складала 1,54 мільйона гривень, в Київській області – трохи менше мільйона – 0,97 мільйона гривень.  Найдорожчим серед регіонів за цим параметром є Дніпро  – 1,28 мільйона гривень, найдешевшим – Харків, де середня ціна найменшої однокімнатної складає 1,03 мільйона гривень. Середня ціна квадратного метра у Дніпрі / Фото "ЛУН Місто" Кияни та мешканці області, львів'яни та одесити шукають передусім квартири комфорт-класу. У Дніпрі пріоритетними є одразу дві категорії житла – комфорт- та бізнес-класа. У Харкові віддають перевагу економ- та комфорт-класам. Понад 80% тих, хто цікавився купівлею житла у Києві та області, Харкові, Одесі, Львові та Дніпрі в останні 3 місяці – розглядають можливість покупки квартири для власного використання. У найкоротший термін – протягом року – готові придбати квартиру чверть киян,  приблизно 20% жителів Київської області, Львова, Харкова.  В Одесі та Дніпрі кількість покупців становить 15% від тих, хто цікавиться новобудовами. 