Рівень оплати послуг ЖКГ у січні становив 77,7% суми нарахувань — Держстат


 Населення України сплатило в січні 2021 року 23,9 млрд грн за послуги ЖКГ, що становило 77,7% нарахованої за цей місяць суми. Про це   дані Державної служби статистики. В цілому заборгованість населення України з оплати житлово-комунальних послуг у січні 2021 року збільшилася на 8,6% проти грудня 2020 року і склала 73,3 млрд грн (без урахування електроенергії). Заборгованість за видами послуг має такий вигляд: Найбільш високий рівень оплати житлокомпослуг зафіксовано в Київській області (87,4% суми нарахувань, в тому числі за рахунок погашення боргів попередніх періодів), а також у Черкаській (87,2%) та Івано-Франківській (87%) областях. Найнижчий рівень оплати — в Луганській, Кіровоградській, Донецькій, Дніпропетровській, Харківській, Хмельницькій та Чернівецькій областях (63−74% суми нарахувань). Дані наведено без урахування анексованого Криму і Севастополя, а також частини тимчасово окупованих територій Донецької і Луганської областей. За даними Держстату, в січні з населенням укладено 3,2 тис. договорів про погашення реструктуризованої заборгованості за житлово-комунальні послуги загальною сумою 26,2 млн грн.