Чи "лопне бульбашка": ЄЦБ попередив про уразливість ринку нерухомості 

 Про це йдеться у  піврічному звіті  Центрального банку, який був оприлюднений в середу, повідомляє "РБК-Україна Realty". Зібрали найголовніше.  Читайте  На що звернути увагу, вибираючи приміщення під магазин: поради девелопера У своїй доповіді Європейський центральний банк попередив що короткострокові ризики знижуються, але в середньостроковій перспективі уразливість зростає. Зараз на ринку житла в єврозоні спостерігається ситуація, в якій сім'ї, пов'язані іпотечними зобов'язаннями, можуть опинитися в ситуації неможливості оплачувати свої кредити. Зокрема, домогосподарства з іпотечними кредитами зі змінною процентною ставкою або короткими періодами фіксованої ставки піддаються несподіваному підвищенню суми виплат, що може негативно вплинути на їх здатність обслуговувати свій борг,  – йдеться у звіті. У вересні Європейський центральний банк оголосив, що купуватиме менше облігацій на тлі зростання споживчих цін. Це поклало початок процесу поступового згортання величезного пакета заходів стимулювання епохи пандемії. До теми  Що потрібно знати про податок на нерухомість в Україні: відомий девелопер назвав головні нюанси У вересні  інфляція в єврозоні склала 3,4% , що є максимумом за 13 років. В жовтні 13-річний рекорд був побитий ще раз – 4,1% інфляції, оскільки валютний блок боровся з різким зростанням цін на електроенергію. Були приклади, коли відомі гравці ринку вивчали нові способи інвестицій. Паралельно з цим ринки житла в єврозоні швидко розширювалися, і майже немає ознак того, що умови кредитування у відповідь посилюються,  – зазначено у звіті.  Луїс де Гіндос, віцепрезидент ЄЦБ, що інфляція у регіоні є тимчасовою: Зростання цін почне сповільнюватися в найближчі місяці та досягне піку в листопаді. Після цього, за нашими прогнозами, інфляція почне сповільнюватися,  – додав він.  ЄЦБ вважає, що   інфляція закінчиться впродовж 2022 року. При цьому деякі учасники ринку вважають, що вони  недооцінюють інфляційний тиск  і тому, ймовірно, доведеться оголосити про  підвищення ставки до початку 2023 року.