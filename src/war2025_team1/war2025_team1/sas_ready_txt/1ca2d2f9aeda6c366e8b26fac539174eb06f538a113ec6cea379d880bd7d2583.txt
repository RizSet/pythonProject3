Фонд держмайна не буде зупиняти приватизацію, попри карантин


 Проведення великої та малої приватизації в Україні переносити не будуть, попри економічну кризу, викликану карантином. Про це   голова Фонду державного майна України Дмитро Сенніченко. «Ми продовжуємо готувати об’єкти великої приватизації на середину та другу половину року, як і було заплановано. Впевнено продовжуємо вже зараз малу та середню приватизацію, і успішні онлайн аукціони відбуваються в ці дні», — заявив Сенніченко. За його словами, попри несприятливу ситуацію в економіці, новини про поширення коронавірусу та зміну уряду, Фонду державного майна вдалося перевиконати план з приватизації на перший квартал 2020 року.   «Як показує досвід криз 2008 і 2014 років, українці в непевні часи, в період нестабільності валют та фондових ринків інвестують в об’єкти нерухомості за первинною ціною, бо це не просто спосіб зберегти заощадження», — заявив голова Фонду держмайна. Від початку 2020 року Україна збільшила доходи від приватизації державних підприємств та майна у 6,3 раз порівняно з доходами за аналогічний період 2019 року.  