Тренди первинного ринку нерухомості Києва: які квартири обирають мешканці столиці 

 Результати ґрунтувалися на аналізі оголошень, розміщених на порталі, а також активності користувачів (498 238 відвідувань за серпень 2021 року). Згідно з опрацьованими даними, за останній літній місяць, середня ціна квадратного метра житлової нерухомості на первинному ринку столиці складала  1 229 доларів за квадратний метр. До теми  Яка площа необхідна для комфортного життя: поради відомого українського забудовника Ціни на нерухомість у Києві / Фото Address.ua Показник в категорії однокімнатних квартир  у серпні виріс в ціні на 3,7%, і склав 1323 долари за квадратний метр.  Ціна  двокімнатних квартир – 1217 доларів за квадратний метр , що на 5,1% більше, ніж в липні 2021 року. Медіанна  ціна трикімнатних квартир склала 1 141 долара  за метр квадратних. Як розподіляються ціни на нерухомість, в залежності від району Києва ​/ Фото Address.ua Одним з найдорожчих районів в столиці, як і раніше залишається  Печерський район  – 1886 доларів за метр квадратних. На другому місці  Шевченківський район , де медіанна ціна за аналогічну площу становить 1676 долари. Ціни за квадратний метр в  Голосіївському та Подільському районах  складають 1393 і 1307 доларів відповідно.  В Оболонському районі  ця цифра – 1306 доларів. Мінімальна ціна – 926 доларів зафіксована у  Дніпровському районі. Попит на нерухомість відповідно до вартості / Фото Address.ua Попит на однокімнатні квартири  у серпні 2021 р. був найвищим в порівнянні з іншими групами житла і склав 47% запитів.  Двокімнатними квартирами  цікавились 40% користувачів порталу.  Трикімнатними квартирами  – лише 12% тих, хто вирішив придбати нерухомість. Попит на нерухомість відповідно до кількості кімнат / Фото Address.ua Найбільше покупців цікавлять  квартири, площею від 50 – 80 метрів квадратних.  Частка таких запитів становила 36% від загальної кількості. Попит на квартири 35 – 50 метрів квадратних виявився нижчим, лише 33% користувачів шукали ці параметри. 25% цікавилися нерухомістю до 35 метрів квадратних. Кількість запитів щодо квартир площею від 80 квадратів склала лише 6%. Попит на нерухомість відповідно до площі квартири / Фото Address.ua У серпні 2021 року  найбільший інтерес у покупця викликав Голосіївський район столиці.  Частка переглядів оголошень в цьому районі склала 28% від загальної кількості переглядів. Далі в пріоритеті Дарницький район – 12%. Дніпровський та Шевченківський райони – 11%, Печерський район – 10%. Оболонським районом цікавляться 5% покупців. Найменше аудиторія цікавиться первинною нерухомістю в Подільському та Деснянському районах. Попит на нерухомість відповідно до району / Фото Address.ua Первинний ринок нерухомості стрімко зростає / Фото Address.ua У серпні залишився високий попит на первинну нерухомість. Розподіл попиту між первинним і вторинним ринками був наступним:  74% користувачів цікавилися покупкою нерухомості на первинному ринку  і лише 26% – на вторинному.