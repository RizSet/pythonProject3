Далі – дорожче: чого очікувати від ринку нерухомості Львова

 Звісно, будівництво краще продуманого житла на тлі подорожчання будматеріалів  відіб'ється на вартості квадратного метра , розповідає заступник міського голови Львова з питань містобудування Любомир Зубач.  Читайте також  Квартира з панорамними вікнами: чи купуватимуть таке житло після завершення війни Любомир Зубач зазначив, що сьогодні ринок нерухомості перебуває в перехідному періоді. Забудовники обережно приступають до реалізації нових проєктів, адже ніхто не знає, що буде із попитом.  Якщо говорити про нові проєкти, то з одного боку, до них є обережний підхід. Адже до кінця ніхто не може сказати, яка буде собівартість. При тому купівельна спроможність людей буде падати,  – каже заступник міського голови Львова з питань містобудування. Він додає, що особисто оптимістично ставиться до майбутнього житлового ринку у Львові, адже це, як мінімум, один із найбезпечніших регіонів в умовах війни.  За його словами,  собівартість будівництва зросла , а це означає, що ціна квадратного метра  так само буде летіти вгору.  Тобто далі купувати квартири в новобудовах буде тільки дорожче.  Водночас він зазначив, що за останній місяць є звернення від забудовників щодо нових містобудівних умов та обмежень. Якщо є зацікавленість від забудовників, то ці проєкти будуть реалізовувати. Звичайно, що всі очікують стабілізації ситуації, і кожна крилата ракета, яка залітає на Львівщину, викликає страх, але коли буде посилена ракетна оборона не тільки в області, але й загалом, то мені видається, що рух піде,  – зазначив Любомир Зубач. Він додав, що для забудовників зараз важливо трохи змінити акценти та будувати якісніше та безпечніше житло. Це, звісно, буде дорожче, але зрештою й воно знайде свого покупця. За його словами, серед стандартів якості, які були рекомендовані виконавчим комітетом, виділяють: Тобто багато речей, які додають комфорту проживання. Для нас важливо, щоб нове житлове будівництво впровадили, але щоб воно не створювало негативних наслідків для того мікрорайону, де це відбувається,   – підсумував Зубач.