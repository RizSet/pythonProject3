В Україні дозволено проектувати вбудовані у житлові будинки дитсадки, — Парцхаладзе


 З 1 жовтня 2018 року офіційно вступили в дію нові державні будівельні норми щодо проектування дитячих садків (ДБН В.2.2-4-2018 «Будинки і споруди. Заклади дошкільної освіти»), якими дозволено розміщувати у житлових будинках вбудовані і вбудовано-прибудовані дошкільні навчальні заклади. Про це повідомив заступник міністра регіонального розвитку, будівництва та житлово-комунального господарства України Лев Парцхаладзе. «У дію вступили нові державні будівельні норми щодо дошкільних закладів. Вже з 1 жовтня в Україні дозволено проектувати невеликі дитячі садки, вбудовані або вбудовано-прибудовані до перших поверхів житлових будинків. Це може стати дійсно дієвим способом вирішення гострої проблеми з нестачею місць у дитсадках, яка існує сьогодні. Наразі відповідно до норм на 1 000 жителів має бути забезпечено 38 місць у дитсадках і 135 місць у школах. По факту ж цього немає. Більшою мірою через тотальну і неконтрольовану забудову міст, гонитву за більшою кількістю квадратних метрів, а не комфортом жителів. Цю ситуацію треба вирішувати, як це роблять у Європі. Там проектування вбудованих дитсадків — нормальна практика», — сказав він. За словами Парцхаладзе, впровадження цієї зміни сприятиме: Згідно з новим ДБН, розміщення дошкільних навчальних закладів дозволено у вигляді: При цьому, при проектуванні таких дитсадків мають обов'язково враховуватися необхідні пожежні вимоги та відповідні норми ДБН щодо житлових будинків. Земельна ділянка такого дитсадка має відокремлюватися від прибудинкової території житлового будинку огорожею і зеленими насадженнями. Організація та озеленення групових майданчиків, інсоляція та освітленість приміщень у вбудованих і вбудовано-прибудованих дитсадках має відповідати вимогам ДБН щодо захисту територій і будинків від шуму та вимогам Санітарного регламенту для дошкільних навчальних закладів, затвердженого МОЗ. Крім цього, у новому ДБН введена низка змін для покращення комфорту та безпеки дітей. Зокрема, це стосується обов’язкового облаштування інклюзивного простору в приміщеннях та впровадження енергозберігаючих технологій і матеріалів.