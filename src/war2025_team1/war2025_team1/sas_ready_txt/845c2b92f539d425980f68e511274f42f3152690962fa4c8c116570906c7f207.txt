Низька ціна, високі ризики: аналітики про інвестицію у нерухомість під час війни

 Інвестиційні аналітики Шаміголов Рінат та Лисенко Олег розповіли про перспективи, ризики та переваги сьогоднішніх капіталовкладень у ринок житла. Читайте також  Монолітно-каркасне житло з паркінгом: девелопер про найпопулярніший формат новобудов у Львові Нерухомість як форма примноження капіталу в Україні залишалася стабільною та популярною довгі роки. У 2021 році ціни на житло у Києві зросли на 30%, у регіонах – на 10 – 30% у доларах. Утім, після повномасштабного вторгнення росії в Україну ринок нерухомості кардинально змінився. За статистикою Bird, попит на оренду почав оживати лише ближче до літа. У травні він досяг 50% від рівня довоєнного часу. У червні цей показник виріс уже 80%.  Дохід від оренди знизився  як у доларах США, так і у гривні. Водночас 40% житлових комплексів України відкрили продаж квартир. Будівництво запустилося у 14% житлових комплексах Києва, 50 – 55% Одеси та 90% у Львові. Однак зараз  потенційні покупці нерухомості не ризикують вкладатися в новобудови.  Аналітики стверджують, що перевагу віддають зданим об'єктам. Падіння продажів спостерігається по всіх регіонах, а інвестори чекають на стабілізацію ситуації. За даними ЛУН, вартість квадратного метра у новобудовах Києва: Інвестиційні аналітики нагадують, що при аналізі ціни варто пам'ятати про інфляцію та зростання курсу долара. Зараз можна придбати нерухомість за цінами, що знижуються, щоб отримати хороший прибуток після нормалізації ситуації в країні,  – додають експерти. Проте, за їхніми даними, інвестори не поспішають вкладати гроші, а це впливає на темпи та обсяги будівництва. Насамперед це зумовлено низькими доходами. Ті, хто потребує нового житла замість знищеного під час військових дій, не зможуть його купити без державної підтримки у вигляді пільгового кредитування. Тож очікувати зростання попиту на первинному ринку нерухомості через активні бойові дії не варто – прибутку від цього придбання не отримаєш, а  ризик втрати активу занадто високий,  підсумовують аналітики. 