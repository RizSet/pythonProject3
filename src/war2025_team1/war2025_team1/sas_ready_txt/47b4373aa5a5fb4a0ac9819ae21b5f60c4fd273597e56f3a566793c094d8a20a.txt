Не вистачає нових квартир: у яких великих містах зменшується кількість пропозицій

 У Києві ситуація гірша – там з початку повномасштабного вторгнення майже не з'являється нових проєктів. Відтак пропозицій стає менше, що може підштовхнути ціни вгору.  Зверніть увагу  ОСББ та керуюча компанія: яка між ними різниця та що обрати мешканцям багатоквартирного будинку "На цей час на ринку спостерігається великий дефіцит житла на первинці, який зумовлений різноманітними факторами, але в першу чергу війною", – каже генеральний директор КН РІЕЛ Ростислав Мельник. Експерт пояснює, що загалом у Києві та Львові  за два роки забудовники почали небагато нових проєктів . Переважно вони добудовують наявні, починають нові черги та працюють над дозвільною документацією, щоб стартувати, коли ринок стабілізується. Ростислав Мельник вважає, що основні складнощі пов'язані з об'єктами, які на момент повномасштабного вторгнення були на початковому етапі будівництва (готові 2 – 3 поверхи). " Такі проєкти важко реалізувати , адже для досягнення планової продажної ціни та нормальних обсягів і темпів будівництва потрібно вкладати значні кошти", – каже експерт. За даними компанії M4U, в активній стадії будівництва в Києві наприкінці 2023 року було 175 об'єктів, хоча починали 182. Навіть у 2022-му об'єктів будували більше – 185. У Київській області напередодні повномасштабного вторгнення активно будували 263 об'єкти, а минулого року – приблизно 220. На київському ринку справді є брак квартир у будинках на високій стадії готовності. Майже немає готових одно- та двокімнатних помешкань невеликої площі, які мають найбільший попит.