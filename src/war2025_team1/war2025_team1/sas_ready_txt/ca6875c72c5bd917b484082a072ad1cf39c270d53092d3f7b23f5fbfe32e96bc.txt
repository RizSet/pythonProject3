У Львові почнуть будівництво котеджних містечок для переселенців

 На брифінгу Садовий зазначив, що наразі мерія шукає оптимальні варіанти, аби реалізувати житло для тих, чиї будинки були знищені внаслідок російського вторгнення.  Читайте також  Польща анонсувала держпрограму з будівництва житла для українських переселенців Садовий наголосив, що ніхто не знає скільки триватиме війна, а внутрішньо переміщені особи не можуть постійно жити в спортзалі чи школі. Спільно із Міністерством регіонального розвитку розробили проєкт, де виділяємо ділянки у Львові під котеджні містечка, які достатньо швидко можуть монтуватись,  – розповів мер Львова. Львів наразі ознайомлюється з пропозиціями від турецьких, німецьких, а також українських компаній. За словами заступника міського голови Львова з містобудування, депутата Львівської облради Любомира Зубача, у мерії опрацьовують перелік ділянок, які можуть бути використані для будівництва. Наразі відомо про 3 варіанти: Ділянка у Дублянах перебуває у державній власності, але ми вважаємо, що вона придатна для такого будівництва, тому будемо обговорювати це питання. Також плануємо розширювати перелік придатних ділянок,  – пояснив  Любомир Зубач . До теми  Укріплення міст та забезпечення житлом нових клієнтів: як працює фронт оборони КН РІЕЛ За його словами, сьогодні під час засідання виконкому Львівської міськради прийняли перші рішення про будівництво житла для переселенців. Це будуть модульні будинки, які можна швидко встановити. Відразу зазначу, що це тимчасове житло, але попри це, воно має відповідати певним вимогам. Зокрема, на одну людину має припадати не менше 6 квадратних метрів площі,  – розповів заступник міського голови Львова. Також Любомир Зубач розповів, що містом розглядається будівництво житла для близько 20 тисяч вимушених переселенців. За його словами, місто сподівається на допомогу держави та залучення міжнародних організацій.