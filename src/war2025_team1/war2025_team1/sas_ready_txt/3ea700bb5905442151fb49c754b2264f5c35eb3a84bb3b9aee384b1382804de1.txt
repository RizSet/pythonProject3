Оренда для студента: Cкільки коштує зняти житло біля університету


 Спеціально для тих, у кого пошуки квартири затягнулись до вересня або життя в гуртожитку не виправдало очікувань, аналітики «OLX Нерухомість» в Києві та інших містах України. В районі Шулявки та Політеху, де сконцентровано багато університетів, зняти кімнату можна в середньому за 3 600 грн. Ціни стартують від 2 800 грн — стільки коштує кімната в 5 хвилинах від метро КПІ. Однокімнатна квартира з таким самим розташуванням обійдется в 6 800 грн. Бажаючим жити поруч з Шулявською пропонують «однушки» від 6 500 грн, початкова ціна «двійки» — на 1 500 грн вище. Середня ж орендна плата за двокімнатні квартири в цьому районі — 13 200 грн. Чисте повітря завдяки лісу, що поряд, та доступні ціни на житло роблять Лісовий масив привабливим місцем для навчання та життя: кімнати здають від 1 550 грн, а за 4 800 грн вже можна зняти «однушку» в 15 хвилинах від метро Лісова. В середньому ж на Лісовому масиві однокімнатну квартиру можна зняти за 7 000 грн, за двокімнатну просять 8 700 грн. Якщо ви навчаєтесь в Могилянці та мрієте бачити будівлю університету прямо з вікон, то ваше бажання навряд чи здійсниться, адже пропозицій на Подолі порівняно з іншими «університетськими» районами мало, а ціни кусаються. Все ж зняти пристойне житло можна: кімната в 5 хвилинах від станції Тараса Шевченка стане вашою за 4 000 грн. Задоволення вийти з квартири та пройтись 15 хвилин пішки до Могилянки обійдеться в 7 000 грн — стільки коштує «однушка» у хвилині від згаданої станції. Середня ж орендна плата за однокімнатну квартиру на Подолі — 10 700 грн, 16 000 грн — за «двійку». Хоч студенти червоного корпусу КНУ і навчаються в центральному районі Києва, однак при бажанні є можливість обзавестись орендованим житлом і тут: середня ціна за кімнату в районі станцій Університет-Золоті Ворота-Театральна — 4 800 грн, «однушки» ж стартують від 10 000 грн. Двійки здають в середньому за 21 200 грн, а оселитись прямо навпроти ботанічного саду можна і за 14 500 грн. Гарний варіант зекономити та зробити життя на орендованій квартирі веселішим — заселитись разом з другом/подругою, або навіть з двома. Тоді середню ціну «трійки», 28 700 грн, можна розділити на трьох. Лук’янівку та Дорогожичі хоч самим центром і не назвеш, проте ціни тут доволі високі. За кімнату просять в середньому 4 650 грн, «однушку» та «двійку» здають за 10 400 та 14 700 грн відповідно. В одному з найзеленіших місць Києва, в районі Голосіївського парку та ВДНГ, кімната обійдеться в середньому 3 550 грн. За 6 500 грн можна зняти «однушку» в 7 хвилинах від метро Деміївська. Однак середні ціни вищі: 12 100 грн за однокімнатну квартиру та 16 400 грн — за «двійку». Це пояснюється тим, що цей район Києва швидко забудовується, тому в пропозиціях багато новобудов. Щоб порівняти ціни на житло поряд з університетами у великих містах України, аналітики «OLX Нерухомість» зібрали інформацію про пропозиції у районах з найбільшою кількістю вишів. В цілому, ціни на житло в Україні приємно відрізняються від київських. Дані показали: кімнату в центрі Дніпра можна орендувати за 1 800 грн, у Львові та Харкові — за 2 500 грн, на 500 грн більше — в Одесі. Ціни на «однушки» знаходяться в діапазоні 5 500–7 000 грн, від 7 000 до 8 500 грн коштують двокімнатні квартири.