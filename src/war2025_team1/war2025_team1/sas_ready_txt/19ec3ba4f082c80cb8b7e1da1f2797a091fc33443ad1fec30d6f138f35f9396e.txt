Як заробити на інвестиціях у закордонну нерухомість: 5 порад для початківців

 За словами Сімонової інвестувати можна як у компанії, які купують нерухомість для перепродажу чи надання в оренду, так і в саме житлову, комерційну і промислову нерухомість. Як підібрати правильний сценарій – далі.  Читайте також  Які житлові приміщення можна перевести у нежитлові та що для цього потрібно Насамперед інвесторів цікавить  термін повернення інвестицій . Він вимірюється співвідношенням вартості квадратного метра до річної орендної плати за "квадрат". Водночас зворотне співвідношення річної орендної плати до вартості купівлі-продажу називають  загальною ставкою капіталізації . Не має значення, яким показником буде користуватися інвестор. Головне, щоб цей показник був прийнятним щодо ризику інвестицій, бо чим більший ризик, тим швидше мають повертатися інвестиції.І навпаки: надійні інвестиції мають збільшений термін повернення вкладеного капіталу,  – зазначила Сімонова.  Вона додала, що у кожному випадку необхідно аналізувати час за який повернуться інвестиції. А для цього доведеться вивчати різні ринки.  До 2007 року ціни на житло в США зростали, а потім почали падати, у зв’язку з кризою на ринку нерухомості. Попри коронавірус, середня ціна у 2020 році зросла, хоча й не так суттєво, як у 2021 році. У більшості випадків середня орендна плата також підвищувалася, хоча іноді  спостерігалося й падіння . Різке зростання цін на нерухомість та орендної плати почалося у 2021 році: у деяких штатах вартість оренди зросла на понад 20%. З березня 2021 року до березня 2022 року місячна орендна плата на Гаваях та в Каліфорнії, двох найдорожчих штатах, перевищила 2 тисяч доларів за квартиру. При цьому середня місячна орендна плата в країні у лютому 2022 року становила 1 322 долари. Щоб побачити вражаюче розмаїття цін на офісну нерухомість, варто подивитися на європейський ринок, насамперед – британський. Найдорожчі офісні приміщення здавалися в Лондоні – вартість "квадрату" за рік доходила до 1 492 євро або 124 євро на місяць. Також у трійку найдорожчих увійшли приміщення в Парижі та Стокгольмі зі ставками оренди 930 євро і 711 євро за рік або 77 євро та 59 євро за квадратний метр на місяць.  Оренда офісів у Східній Європі значно дешевша. Найнижчі ціни зафіксували у Бухаресті. Там офісну нерухомість класу люкс можна було орендувати за 228 євро за квадратний метр на рік або за 19 євро на місяць.  Разом з уповільненням орендної діяльності рівень вакантності на основних ринках офісної нерухомості зростає. Вакантність  – ще один важливий показник дохідності нерухомості, який характеризує ступінь її заповненості орендарями. Вона виникає, коли орендарі змінюють офіси через розширення діяльності або через її згортання. У часи гарного попиту на нерухомість, вакантність може становити два тижні на рік, тобто 14:360=3,9%. Цей відсоток доводиться вирахувати з потенційного річного доходу, оскільки протягом двох тижнів приміщення були незаповненими і дохід не отримувався. Для деяких типів приміщень нормальний рівень вакантності становить 10% – зазвичай, це великі логістичні склади або торговельні центри,  – пояснила Сімонова. У часи нестабільності або низького попиту вакантність може збільшуватися. Тобто власники змушені або знижувати орендну плату, або втрачати орендарів, що призводить до вакантності. Наприклад, у Лондоні в другому кварталі 2021 року рівень вакантності досяг 8,7%, тоді як у Берліні він становив лише 2,9%. Рішення про інвестування залежить не від абсолютної вартості нерухомості або величини орендної плати, а  від співвідношення доходу від орендної плати  та  ціни реалізації нерухомості  з урахуванням потенційної вакантності. Заробіток передусім залежить від типу нерухомості та її підтипів. У житловій – це будинки на одну сім'ю, квартири або таунхауси. У комерційній – офіси, готелі, медичні чи розважальні заклади. Серед промислових підтипів – склади, виробничі приміщення, портові комплекси. Оскільки найнадійнішими вважаються вкладення в житлову нерухомість, то тут дохідність найменша. Ставка капіталізації становить лише 4 – 5%. Тобто період окупності становитиме 20 – 25 років. Найвищу дохідність у розвинених країнах мають готелі та склади. Тут ставка капіталізації сягає 7 – 9%, або 14 – 11 років окупності. А ось дохідність ритейлу знизилася до 5 – 7% після пандемії коронавірусу. Також в цей період компанії відмовлялися від офісів. Через це дохідність офісних приміщень знизилася до 4 – 9% ставки капіталізації. Утім, все залежить від країни інвестування, економічної ситуації та розвиненості ринку. Сімонова прогнозує, що після закінчення війни ціни на нерухомість в Україні вирівняються з цінами у країнах ЄС. Принаймні, років через 10 вартість наших об'єктів прирівняється до Східної Європи, а от дохідність інвестицій зменшуватиметься.