Чим зумовлене затишшя на ринку нерухомості України 

 Для першого місяця року нехарактерною є підвищена активність, проте цього січня кількість покупців опустилася до небачених раніше показників. Особливо гостро це відчувається після динаміки 2021 року. Варто знати  Підземний паркінг в Україні: переваги та недоліки Експерт із нерухомості Юрій Уланов зазначає, що наразі "ринок закляк. Більшість покупців намагаються відтермінувати питання купівлі житла. За відчуттями це нагадує час першого локдауну, коли всіх позакривали, і це на ринку спричинило таку ситуацію, як тепер: люди нічого не купують. Але потім, коли всі зрозуміли, що смертельної загрози нема, усі кинулись купувати,  – зазначив експерт. За його словами, учасники ринку розраховують на  пожвавлення ситуації в березні.  Саме дані за березень дадуть зрозуміти, падіння попиту – це економічний чинник чи емоційний. Крім того, експерт вважає, що застій на ринку може вплинути на ціноутворення. Забудовники також чутливі. Якщо місяць-другий нічого не буде відбуватися, вірогідно, їм доведеться знижувати ціну,  – вважає Уланов. Читайте також  Відомий девелопер назвав головні тенденції на ринку житла у 2022 році Ексзаступник міністра регіонального розвитку та президент Конфедерації будівельників України Лев Парцхаладзе вважає, що покупці, які купують житло для себе – не відкладатимуть угоду.  Ті, хто купляє квартиру для життя, навряд чи будуть відкладати угоду: тут ситуація не вплине на рішення. Ті ж, хто інвестує в нерухомість, у другу чи третю квартиру, вони з великою ймовірністю відкладуть купівлю,  – додає він.  Водночас Парцхаладзе вважає, що ринок заспокоїться, коли ситуація повністю проясниться. 