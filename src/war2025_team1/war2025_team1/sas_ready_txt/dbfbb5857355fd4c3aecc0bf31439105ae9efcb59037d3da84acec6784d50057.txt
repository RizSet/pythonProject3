Росія за два роки зруйнувала стільки житла, що треба будувати п'ять років: дані у квадратах

 Загалом мовиться про 50 мільйонів квадратних метрів знищеного і пошкодженого житла. Про це заявила голова Комітету з питань організації державної влади, місцевого самоврядування, регіонального розвитку та містобудування Олена Шуляк. Зверніть увагу  ОСББ та керуюча компанія: яка між ними різниця та що обрати мешканцям багатоквартирного будинку До повномасштабного вторгнення в Україні вводили в експлуатацію в середньому 10 мільйонів квадратів житла щороку. Тому відновлювати нерухомість потрібно буде точно 5 років. Нам Росія за 2 роки зруйнувала те, що треба будувати 5 років. За 2023 рік ми отримали 98 тисяч заяв – 52 тисячі задоволені, люди отримали 5 мільярдів гривень компенсації за пошкоджене житло,  – повідомила Шуляк. Уряд видає житлові сертифікати власникам знищеної нерухомості за програмою "єВідновлення". За словами Олена Шуляк, люди купують нові квартири і будинки за сертифікати здебільшого на Київщині, але також і в прикордонних областях. "В лідерах Київ, Київська область, але також люди обирають жити в Харківській, Чернігівській областях", – заявила Шуляк. Найбільша сума компенсації за пошкоджену квартиру  становить 350 тисяч гривень , а за будинок – 500 тисяч гривень. Що стосується розміру виплати за зруйноване житло, то чітко визначеної немає. Очевидно, її визначають індивідуально в кожному випадку. Відомо, що компенсацію надають лише в межах визначеної площі (до 150 квадратів для квартир, та до 200 квадратів для будинків).