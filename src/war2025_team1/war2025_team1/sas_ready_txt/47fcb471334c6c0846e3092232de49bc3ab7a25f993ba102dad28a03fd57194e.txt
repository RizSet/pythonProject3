За період карантину падіння продажів в сегменті економ-житла досягло 90%


 За підсумками 2-х місяців карантину, найбільше зниження продажів спостерігалося в сегменті економ-класу і досягло 90% від рівня лютого. Про це заявив керівник проекту RUSANIV RESIDENCE Олександр Ізаров. За його словами, крім форс-мажорних обставин, головними причинами різкого зниження привабливості економ-житла є: «Незважаючи на те, що ціна на квартири в економ-сегменті є найнижчою на ринку – в середньому на 20-25% менше, ніж, наприклад, на житло нових форматів, реальний покупець став набагато вимогливішим до гарантій надійності власних інвестицій, якості майбутнього об'єкта, а також комфортного проживання в житловому комплексі», — сказав експерт. Ізаров зазначив, що понад у 70% всіх споруджуваних об'єктів економ-класу в період карантину були тимчасово зупинені або припинені будівельні роботи. «Об'єкти економ-класу виявилися найбільш ризиковими для інвестицій, так як їх будівництво ведеться переважно за рахунок коштів покупців, а при різкому зниженні купівельної активності, забудовники були змушені призупинити будівельні роботи», — вважає він. Експерт також звернув увагу на те, що в період карантину значно посилилася «репутаційна» конкуренція компаній-забудовників у прагненні переконати потенційного покупця у надійності вкладень саме в їх споруджувані об'єкти.