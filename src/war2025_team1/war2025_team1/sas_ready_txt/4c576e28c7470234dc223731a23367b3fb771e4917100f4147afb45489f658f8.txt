Криза загальмувала ринок новобудов. Кожен четвертий об'єкт здадуть на пів року пізніше


 Обсяги будівництва скоротилися через тривалий карантин. Є ризик, більше чверті новобудов здадуть в експлуатацію з затримкою пів року та більше. Про це в інтерв’ю «Мінфіну»   виконавчий директор Спілки українських підприємців Катерина Глазкова. «На початку карантину будівництво впало на 5,5%, за квітень-травень – вже на 20-30%», – повідомила Глазкова. За її словами, потрібно готуватися до того, що будуть суттєво відкладені терміни здачі об’єктів будівництва. «У понад 20% об'єктів, що будуються зараз, терміни здачі будуть зміщені на 2-4 місяці. Більше чверті – на півроку. А для 15% об’єктів затримка може скласти навіть більше року»,  – деталізувала виконавчий директор СУП. Не кращі справи і в інших сегментах ринку нерохомості, зокрема, оренди приміщень. «Українська рада торгових центрів порахувала, що власники ТРЦ недоотримали 7 млрд грн орендних платежів. А їхні орендарі втратили 50 млрд грн товарообігу за два місяці простою», – зауважила Глазкова.   Вона також наголосила, що орендна плата — дуже болісне питання для підприємців, оскільки це одна з найвитратніших статей для бізнесу. Уряд прийняв пакет антикризових заходів, які передбачають звільнення орендарів від сплати орендної плати за користування майном на час карантину. Але на практиці це питання виявилося дуже спірним. Все залежить від укладеного договору, і багато орендодавців просто відмовляються йти на поступки, вимагаючи або заплатити за оренду, або звільнити приміщення.