Як українці оцінюють досвід оренди під час війни — опитування


 Лише 3% українців перестали орендувати житло з початком повномасштабної війни, а майже 64% зараз винаймають квартиру. Про це йдеться в опитуванні  . Упродовж останніх трьох місяців 31% людей вперше стикнулися з орендою, а майже 23% респондентів змінили житло. Найчастіша причина зміни квартири — переїзд в інше місто (понад 31% опитаних). Ще 23% переїхали в кращу квартиру в межах свого населеного пункту. Трохи більше — 19% українців — змінили житло через незадовільні умови оренди, а 15% орендарів виїхали на прохання власника. Здебільшого люди зазначали, що залишилися в хороших або нейтральних стосунках з орендодавцем — лише 13,5% заявили, що розійшлися з господарем квартири на «негативній ноті». Що стосується поступок з боку орендодавців, то найчастіше власники квартир знижували вартість оренди. Про такий крок назустріч заявили 30% опитаних українців на платформі. Найпоширеніший розмір знижки — 11−20% (46% відповідей). Водночас 51% респондентів зазначили, що умови оренди не змінилися. Загалом же, 67% українців позитивно оцінюють свій останній досвід оренди. Найчастіше хороші відгуки давали через: Серед тих, хто оцінює свій досвід негативно, найвагоміші причини поганих вражень наступні: Майже 40% українців вдалося знайти помешкання на онлайн-платформах з пошуку житла. Ще 28% опитаних допоміг орендувати квартиру рієлтор, а 21,5% орендарів знайшли нинішню оселю через знайомих. У серпні найактивніше шукали житло в оренду у Київській (близько 130 тис. пошуків), Львівській (95 тис. пошуків) та Дніпропетровській (63 тис. пошуків) областях.