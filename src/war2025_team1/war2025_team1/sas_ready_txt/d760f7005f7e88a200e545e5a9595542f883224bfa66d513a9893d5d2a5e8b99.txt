Тігіпко пояснив, для чого скуповує активи


 Група ТАС Сергія Тігіпка скуповує активи через їх дешевизну і продовжить це робити, якщо ВВП України зростатиме нинішніми темпами. Про це бізнесмен заявив на інвестиційній конференції Concorde Capital,   LIGA. За його словами, з 2014 року ТАС купила кілька страхових компанії, заводи, банки, нерухомість і продовжує це робити. «Якщо все залишиться так, як зараз, то ми і далі продовжимо скуповувати активи. Під „як зараз“ я маю на увазі, передусым, зростання ВВП. 2,2% зростання — це саме про те, що активи будуть дешевими», — пояснив Тігіпко.   «Ринки зійшли з розуму. Те, що потрібно будувати за сотні мільйонів доларів, сьогодні можна купити за 4-5 млн дол.», — додав він. У разі якщо зростання ВВП України прискориться до 5-7% й ціни на все виростуть, припустив Тігіпко, група ТАС продасть частину активів. Група ТАС була заснована в 1998 році. Серед основних компаній структури — ТАСкомбанк, Універсал Банк, ПАТ Дніпровагонмаш, ПАТ Кременчуцький сталеливарний завод і аптечна мережа ТАС.