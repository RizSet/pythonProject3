Визначили найкращі сімейні міста (рейтинг)


 Гельсінкі, Осло і Берн стали лідерами рейтингу світових міст, найбільш придатних для створення сім'ї. А найбільш придатними для проживання сімей вважаються Рейк'явік, Лісабон і Веллінгтон. Про це   в рейтингу британської компанії CIA Landlord. Згідно з дослідженням, Гельсінкі посів перше місце як найбільш придатне місто для створення сім'ї з найкращими показниками щастя, якості життя, рівня злочинності, забруднення і вартості догляду за дітьми на місяць. У Гельсінкі високий індекс щастя — 7,8 з 10, низький рівень злочинності - 23 з 100 і 15 з 100 за індексом забруднення. Вартість догляду за дітьми також вважається однією з найдешевших — £202,00 на місяць. Осло посів друге місце у дослідженні, показавши результати, близькі до Гельсінкі за якістю життя, рівнем злочинності і забруднення довкілля. При ціні в £284 на місяць на оплату догляду за дітьми Осло став доступнішим порівняно з Берном і Оттавою. Рейк'явік дістав 178 балів за якістю життя. У столиці Ісландії розвинута інфраструктура для відпочинку на свіжому повітрі і низький рівень злочинності, що робить його ідеальним містом для проживання. Лісабон після Рейк'явіку — на другому місці, також з розвинутою інфраструктурою для відпочинку на свіжому повітрі, низьким рівнем злочинності і доступною щомісячною орендною платою, а також вартістю оренди в £1200 за квартиру з трьома спальнями в центрі міста. Для оцінки міст, що придатні для створення сім'ї, враховувалися індекс щастя, якість життя, рівень злочинності, рівень забрудненості і вартість догляду за дітьми. Для оцінки міст, що придатні для проживання сімей, враховувалися якість життя, рівень злочинності, розвинутість спортивної і прогулянкової інфраструктури, кількість шкіл, вартість догляду за дітьми і вартість оренди житла.