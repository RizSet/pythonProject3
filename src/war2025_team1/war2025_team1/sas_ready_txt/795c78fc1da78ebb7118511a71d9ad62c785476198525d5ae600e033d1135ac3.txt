Проблеми з паркуванням у Києві: чому забудовники неохоче будують паркінги

 Відсутність достатнього місця відчувається й у нових житлових комплексах. Чому забудовники неохоче беруться за паркінги – розповів президент   Корпорації Нерухомості РІЕЛ  Ростислав Мельник в інтерв'ю блогеру Сергію Нагорному.  Важливо  Найпривабливіші ЖК у Києві: як вони виглядають та де розташовані Собівартість будівництва одного паркомісця сьогодні – приблизно 15 тисяч доларів (401 тисяча гривень). Якщо додати туди вартість землі, послуги офісу, який працював над усім цим, – буде до 20 тисяч доларів (535 тисяч гривень),  – зазначив Ростислав Мельник. Він пояснив, що 5 років тому про такі суми ніхто навіть чути не хотів, тому що квартира тоді коштувала  25 – 30 тисяч доларів . Людина не могла віддати таку суму за паркінг, однак нині українці змінили думку. Ростислав Мельник пояснив, чому у Києві мало паркінгів / Фото riel Цікаво  Чому у Києві не будують таких ЖК, як у Львові: забудовник озвучив нюанс Сьогодні люди вже розуміють, що парковки потрібно купувати. Для нас, для забудовників, це дуже дорога інвестиція, оскільки парковки купують вже за 2 – 3 роки після того, як будинок введено в експлуатацію. Це дуже багато коштів потрібно заморозити, а в Україні гроші дуже дорогі,  – наголосив президент Корпорації Нерухомості РІЕЛ. Він наголосив, що нині змінилися також і нормативи будівництва – парковок має бути більше. Крім того, вдалося дещо здешевити вартість зведення паркінгу – тепер собівартість складає не 20 тисяч, а  8 – 9 тисяч доларів  (214 – 240 тисяч гривень). Корпорація Нерухомості РІЕЛ готова будувати паркінги / Фото riel За словами Ростислава Мельника, 60 – 70% житлових комплексів від  Корпорації Нерухомості РІЕЛ  будуть забезпечені паркінгами. Повне інтерв'ю президента Корпорації Нерухомості РІЕЛ Ростислава Мельника: дивіться відео  