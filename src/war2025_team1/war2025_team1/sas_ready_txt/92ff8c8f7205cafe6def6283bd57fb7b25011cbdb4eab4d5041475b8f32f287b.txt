Попит перевищує пропозицію: яких квартир найбільше не вистачає у Києві

 За словами експертки Ірини Міхальової, подекуди дефіцит зданого в експлуатацію житла вже є, як і брак квартир у будинках високої стадії готовності. Це стосується, зокрема, категорії новобудов комфорт-класу. Зверніть увагу  ОСББ та керуюча компанія: яка між ними різниця та що обрати мешканцям багатоквартирного будинку Відтак у Києві майже немає готових  одно- та двокімнатних квартир невеликої площі , які мають найбільший попит. Фахівчиня каже, що особливо гостро відчувається також брак  квартир у забудовників, які працюють за державними програмами  "єОселя" та "єВідновлення". "За останні роки забудовники практично не стартували з новими проєктами через низький попит на житло "на котловані" та відмову банків кредитувати придбання квартир за програмою "єОселя" у будинках із готовністю до 50%. Тому вийшов певним вакуум із залишків квартир", – розповіла Ірина Міхальова. Наразі дефіцит житла в новобудовах поки що точно не тотальний. Існує нестача лише певного виду житла – це вищезгаданих одно- та двокімнатних помешкань. За даними компанії M4U, в активній стадії будівництва в Києві наприкінці 2023 року було 175 об'єктів,  хоча починали 182 . Навіть у 2022-му об'єктів будували більше – 185. У Київській області напередодні повномасштабного вторгнення активно будували 263 об'єкти, а минулого року – приблизно 220.