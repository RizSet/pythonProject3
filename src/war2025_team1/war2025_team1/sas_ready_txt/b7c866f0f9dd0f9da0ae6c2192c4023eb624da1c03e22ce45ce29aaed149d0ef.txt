Ціни на оренду падають: рієлтор розповів про ситуацію на ринку Львова

 Ще два місяці тому гарна однокімнатна квартира в старому житловому фонді Львова коштувала 9 − 12 тисяч гривень. Тепер ціни впали до 7 − 8 тисяч гривень на місяць. Про це розповів місцевий рієлтор Олександр Мількович. Зверніть увагу  Купівля нерухомості на виплат: що це за спосіб придбання квартири та які його переваги Зараз у Львові вільних понад 4 тисячі квартир, власники яких не можуть знайти орендарів, бо немає попиту. Раніше вільних було 1,5 – 2 тисячі квартир. Рієлтор каже, що орендарі зараз досить перебірливі. Уже немає черги на огляд квартир, коли претендентів аж п'ять. Два роки тому здавав однокімнатну квартиру площею 90 метрів квадратних у новобуді на проспекті Чорновола за півтори тисячі доларів, торік за тисячу доларів. А вчора заселив нових орендарів і здав їм квартиру по 800 доларів. Ціни на оренду падають,  – поділився Олександр Мількович. У новобудові однокімнатну квартиру можна знайти за 14 − 15 тисяч гривень, двокімнатну – приблизно за 17 тисяч, а трикімнатну – навіть за 18 тисяч. Оренда подешевшала через зниження попиту. Чимало ВПО продовжують виїжджати за кордон, а також багато людей купують власне житло за держпрограмами "єОселя" та "єВідновлення". "10% ВПО купили квартири в щойно зданих новобудах", – розповів Олександр Мількович. Влітку ситуація з орендою може стане ще критичнішою, бо студенти матимуть канікули. За прогнозоми, ринок відновиться аж восени.