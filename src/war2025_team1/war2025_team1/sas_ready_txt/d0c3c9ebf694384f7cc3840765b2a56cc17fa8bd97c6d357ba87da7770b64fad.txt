Ціни на житло у Польщі нарешті почали знижуватися: скільки коштує "квадрат" у найбільших містах

 Зниження пояснюють зростанням відсоткових ставок та економічною невизначеністю. Через ці фактори поляки почали масово  відкладати рішення про будь-які операції із нерухомістю . Це, хоч і з запізненням, але вплинуло на динаміку цін на ринку.  Читайте також  Монолітно-каркасне житло з паркінгом: девелопер про найпопулярніший формат новобудов у Львові За даними порталу otodom.pl, у червні зниження цін було відчутним по усій Польщі, зокрема, у найдорожчих містах – Варшаві, Гданську та Кракові. У столиці Польщі  середня ціна квадратного метра в перший місяць літа знизилася на 1,1% та становила 13,3 тисячі злотих за метр квадратний.  У Кракові  ціна впала на 0,9% – до менше ніж 12,2 тисячі злотих за метр квадратний, а  у Гданську  вартість "квадрата" знизилася на 0,7% до майже 11,9 тисячі злотих. Однак у деяких містах аналітики зафіксували зростання цін на нове житло. Особливо яскраво це спостерігається у  Катовіце  та  Щецині . У першому ціни зросли в середньому на 3,3% за місяць до приблизно 9,3 тисячі злотих за квадратний метр, в другому – аж на 6,4% – до 10,9 тисячі злотих. Слід також підкреслити, що хоча на деяких ринках ціни в червні були нижчими у порівнянні з травневими, в країні спостерігається подорожчання житла, особливо якщо порівнювати із тогорічними показниками за аналогічний період. Так, проти червня 2021 нерухомість  у Познані  зросла у ціні на 22%. Ситуація на вторинному ринку дещо краща, пише видання Bankier.pl. Аналітики говорять, що в червні спостерігалося перше масове зниження ціни за увесь рік. Найбільше ціни впали у: Цікаво, що  у Варшаві  середня ціна на вторинному ринку була вищою, ніж на первинному, і становила трохи більше ніж 14 тисяч злотих за метр квадратний. 