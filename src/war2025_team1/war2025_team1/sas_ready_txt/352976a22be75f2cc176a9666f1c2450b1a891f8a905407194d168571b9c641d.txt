Середня вартість житла в новобудовах Києва знизилася на 1,67%


 За підсумками червня середня вартість житла в новобудовах Києва знизилася на 1,67% і становить 23500 грн/м2. Про це повідомила експерт 3m2 Вікторія Берещак. На її думку, зниження вартості житла на первинному ринку Києва цілком закономірне, і пов’язане як зі значним зниженням курсу долара, так із сезонним спадом активності. «Покупець досі не квапиться до відділів продажу, натомість забудовники шукають механізми залучення якомога більшої кількості потенційних покупців», — зауважила Берещак. За її даними, наразі мінімальна ціна на квартири в новобудовах Києва є сталою впродовж 2 місяців і становить 16000 грн/м2. Еспертка звернула увагу, що за період з пипня 2018 по липень 2019 середня ціна м2 в новобудовах збільшилася на 5,38% (на 1200 грн/м2), а мінімальна вартість зросла на 3,23% (на 500 грн/м2). У 5 районах Києва за підсумками липня зниження цін на первинне житло становить 1,5-3%. Так у Святошинському та Деснянському районах вартість квартир знизилася на 2,37% (до 20600 грн/м2) та 2,66% (до 18300 грн/м2) відповідно. В Оболонському районі ціна зменшилася на 1,44% (до 20500 грн/м2), в Подільському – на 1,37% (до 21600 грн/м2), в Голосіївському – на 1,17% (до 25300 грн/м2). У решті районів зафіксоване підвищення ціни: в Печерському районі ціни зросли на 5,76% (до 47700 грн/м2), у Дніпровському – на 2,48% (до 20700 грн/м2), у Солом’янському – на 1,4% (до 21800 грн/м2), у Дарницькому – на 0,54% (до 18600 грн/м2).