З початку року українці сплатили 61,3 мільйона гривень податку на нерухомість


 У 2021 році фізичні особи сплатили 1,9 млрд гривень податку на нерухоме майно. Про це йдеться у   Державної податкової служби у фейсбуці. Загалом за 2021 рік платники сплатили 1,9 млрд гривень податку на нерухоме майно. За перший місяць 2022 року фізособи сплатили до місцевих бюджетів 61,3 млн гривень податку на нерухоме майно, відмінне від земельної ділянки, що майже на 40%, або на 17,5 млн гривень перевищує показник відповідного періоду минулого року. Зазначається, що платниками податку на нерухоме майно, відмінне від земельної ділянки, є фізичні та юридичні особи, у тому числі нерезиденти, власники об'єктів житлової та нежитлової нерухомості. За об'єкти житлової нерухомості податок для фізичних осіб розраховується за площею, що перевищує для квартир — 60 кв. м, для житлових будинків — 120 кв. м, для різних типів житлової нерухомості, у тому числі їх часток — 180 кв. м. Ставка податку на нерухомість встановлюється органами місцевого самоврядування залежно від типу об'єктів та їх місцезнаходження у відсотках до мінімальної заробітної плати, встановленої на 1 січня звітного року, та не може перевищувати 1,5% за 1 кв. м. «Оскільки у 2022 році податок нараховується за звітний 2021 рік, то ставка податку розраховується виходячи з мінімальної заробітної плати, встановленої на 1 січня 2021 року, яка становила 6 000 гривень (отже, максимальна ставка за метр квадратний не може перевищувати 90 гривень)», — наголошує податкова служба. Раніше «Мінфін»  , що влада хоче кардинально змінити оподаткування операцій на ринку нерухомості. Відповідний законопроєкт вже ухвалено у першому читанні. Результатом втілення зашитих в ньому новацій може стати зменшення доходів інвесторів, які заробляють на купівлі-продажу житла, а також зростання цін на квартири від забудовників.