Скільки коштує нерухомість найбагатших людей світу: будинки Маска, Безоса, Цукерберга, Арно 

 Завдяки стрімкому зростанню цін на акції компаній, пов'язаних з інформаційними технологіями, їхні керівники стають ще багатшими. Генеральний директор Amazon Джеф Безос встиг збільшити дохід на 64 мільярди доларів, а генеральний директор Facebook Марк Цукерберг примножив капітал на 42,3 мільярда доларів (якщо не враховувати збитків, пов'язаних зі збоями в роботі соцмереж та месенджерів компанії).  Читайте  Автоматизація на ринку нерухомості: як відомий девелопер спрощує купівлю житла Будинок Безоса за парканом / Фото 24 канал  За час створення електронної імперії Amazon, 52-річний Безос придбав величезну кількість нерухомості. Як наслідок, він зайняв  26-те місце серед землевласників Америки.  У мільйонера є ранчо в Західному Техасі, будинок на набережній у штаті Вашингтон, 3 квартири на Манхеттені та маєток в Беверлі-Хіллз. Будинок підприємця в Медіні (штат Вашингтон), розташовується  по сусідству зі штаб-квартирою Amazon.  Територія площею  понад 2 гектари включає маєток площею 2694 метрів квадратних, котедж та елінг. Будинок Ілона Маска / Фото New York Post Торік після обвинувачень Маска в ухиленні від податків,  підприємець вирішив розпродати усе своє майно.  Однак нещодавно стало відомо, що його маєток в Каліфорнії все ж знятий з продажу, а Маск досі залишається його власником. Бізнес-магнат  придбав нерухомість ще у 2017 році за немалу суму – 23,4 мільйона доларів.  Особняк площею 1486 квадратних метрів раніше належав аристократичній родині.   Маєток Арно / Фото Pinterest  Найбагатша людина Європи – президент Louis Vuitton Moët Hennessy – Бернар Арно, по праву вважається тою фігурою в бізнесі, якій можна усе. І його нерухомість ще раз підтверджує цей титул.  За даними Bloomberg,  паризький маєток 17 століття  в якому живе Бернар Арно, прикрашений відомими творами мистецтва. Арно вдалося зібрати колекцію сучасного мистецтва, де серед художників представлені Жан-Мішель Баскія, Деміен Херст, Мауріціо Каттелана, Енді Уорхол і Пабло Пікассо. Він також володіє замком Сен-Ремі-де-Ланд, Шато Шеваль та маєтком у Сен-Тропе.  У 2000 році Бернар Арно придбав цілий парк  (129 гектарів землі) у Лондоні та  побудував там розкішну віллу площею 4 300 квадратних метрів. Крім цього Арно володіє островом площею 54 гектари на Багамах, виноробнею в Бургундії та квартирою у Брюсселі.   Нерухомість Гейтса / Фото wikipedia 60-річний Білл Гейтс проводить більшу частину вільного часу  у своєму маєтку площею 6 131 квадратний метр.  Будинок отримав назву Xanadu 2.0 – це відсилка до дому головного героя фільму "Громадянин Кейн". З особняка відкривається чарівний краєвид на озеро Вашингтон. Гейтс  витратив 7 років та 63,2 мільйона доларів , щоб побудувати цей будинок, додати сусідні будівлі та наповнити його найсучаснішою технікою Гейтс придбав ділянку за 2 мільйони доларів у 1988 році, але, згідно з публічним даними, зараз нерухомість  коштує 170 мільйонів доларів.   Будинок Баффета відрізняється лаконічністю та простотою / Фото Insider 86-річний пан Баффет відомий скромним життям. Будинок інвестора,  придбаний у 1958 році за 31 500 доларів,  досі залишається місцем постійного проживання. Баффет провів кілька розширень та добудов, щоб зробити нерухомість комфортнішою. Відтак  зараз площа становить 603 квадратних метрів. До теми  Особливості елітного житла: що таке пентхаус та де купити у Києві   Будинок Цукерберга / Фото Pinterest  Серед нерухомості Цукерберга будинки в Пало-Альто та у Сан-Франциско. Перший із них був  придбаний у 2011 році за 7 мільйонів доларів.  Площа будівлі тоді становила 464 квадратів. Згодом засновник Facebook купив ще 4 сусідні будинки. Таким чином Цукерберг прагнув забезпечити приватність дому.   Дім Еллісона / Фото Insider  72-річний виконавчий голова Oracle Ларрі Еллісон може похвалитися великим портфелем нерухомості. Він  скупав частини цілих кварталів у Малібу і навколо озера Тахо . Йому належить особняк Бічвуд за 70 мільйонів доларів в Ньюпорті, вілла з садом в Кіото (Японія) і  98% землі Ланаї – шостого за величиною острова Гаваїв,  яку він купив у 2012 році за 500 мільйонів доларів. Його маєток у Вудсайді оцінюється в 110 мільйонів доларів. Наслідуючи японську архітектуру 16-го століття, подвір'я включає 2 штучні озера.