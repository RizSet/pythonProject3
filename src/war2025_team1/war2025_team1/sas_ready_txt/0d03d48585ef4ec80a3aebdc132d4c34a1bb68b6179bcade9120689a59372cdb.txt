Хто довше збиратиме на квартиру, українець чи поляк: цікава статистика

 Щоб підрахувати скільки потрібно збирати на квартиру українцю та поляку,  24 канал  взяв до уваги дані по вартості житла та зарплаті. До теми  Наскільки поляки багатші за українців: рівень зарплати, пенсії та ВВП За даними  Statista  один квадратний метр квартири у Варшаві у першому кварталі 2020 коштував   2 230 євро. Наразі це близько  76 тисяч гривень . За даними  100realty.ua  у грудні 2020 року середня вартість одного квадратного метра в Києві коштувала  31 238 гривень . Тобто у 2,4 раза дешевше, ніж у польській столиці.   Нерухомість у Варшаві / Pexels Та це зовсім не означає, що житло в Україні доступніше. Адже рівень зарплати тут відіграє також ключову роль. Середня зарплата українця за останніми даними  Держстату  у листопаді 2020 року склала  11 987 гривень . Як повідомляє Główny Urząd Statystyczny, поляки в той самий час отримували в середньому 5 484 злоті, що еквівалентно  41 200 гривням . Звісно ж відкладати все не вдасться, тому припустимо, що сім’я, де жінка та чоловік працюють, відкладає 40% від свого доходу на купівлю квартири у столиці своєї країни. Виходить, що українській сімейній парі вдається відкласти щомісяця 9 600 гривень на квартиру. А польській – 33 тисячі гривень. Отож українці збиратимуть на власну квартиру площею 50 квадратних метрів  13 років і 7 місяців . Полякам знадобиться  9 років та 8 місяців . Та варто враховувати інфляцію, девальвацію та підвищення кваліфікації. Щороку середня зарплата зростає, а квартири трохи дорожчають у гривні через інфляцію та інколи падіння курсу. При цьому, люди змінюють роботи або отримують підвищення, тож і зарплата їх зростає. Зверніть увагу  Найприбутковіший маршрут: Укрзалізниця хоче відновити швидкісне сполучення з Польщею У 2019 іноземці у Польщі купили 8 500 квартир, з яких  3 200 квартир опинилися у власності українців , повідомив аналітичний центр Gremi Personal. Раніше найбільше квартир у Польщі купували німці, але останніми роками українці обійшли їх за кількістю і досі зберігають лідерство. Найбільше українців цікавлять квартири у великих містах: Варшаві, Кракові, Вроцлаві, Познані та Гданську. Цікаво, що українці купують житло, щоб там жити, а німці й скандинави – як інвестицію. Актуально Соцвиплати для українців у Польщі у 2021: розмір та умови отримання Зате у маленьких містечках можна придбати житло за трохи більше, ніж 4 тисячі злотих. У Польщі дуже  дешева нерухомість , якщо порівнювати її з цінами в інших країнах ЄС. Крім того, через низьку облікову ставку в 0,1%, яку пообіцяли тримати як мінімум до 2022 року, полякам та іноземцям вигідно брати іпотеку на купівлю житла.