«Доступна іпотека 7%». Банки видали всього 12 кредитів за програмою


 Станом на 18 березня поточного року уповноваженими банками з виконання державної програми «Доступна іпотека 7%» підписано 12 кредитних договорів на загальну суму 9,4 млн грн. Про це йдеться у   міністерства фінансів. 57 заявок на участь у програмі розглядаються банками, при чому як на первинному, так і вторинному ринку, на загальну суму 55,4 млн грн. Як повідомляє Фонд розвитку підприємництва, заявки на кредити отримували п’ять банків: Укргазбанк, Глобус, ОТП Банк, Кредобанк, Приватбанк и банк Альянс. Отримати пільговий кредит під 7% буде нелегко. В урядовій   прописані обмеження як до позичальників, так і до предмету іпотеки. Взяти кредит можна буде і на нове житло, в тому числі ще недобудоване, і на житло на вторинному ринку, але якому не більше трьох років, тобто яке введене в експлуатацію не пізніше 2015 року. Для самотньої людини або сім'ї з двох осіб площа житла обмежена 50 кв. м. На кожного наступного члена сім'ї додається 20 кв. м. Вартість загальної площі житла, що перевищує допустиму норму, має бути сплачена позичальником за рахунок власних коштів або на загальних умовах кредитування. Право на пільгове кредитування матимуть не всі. Претендувати на іпотеку під 7% в першу чергу зможуть ті, хто реально потребує поліпшення житлових умов. До таких, згідно із документом, віднесено: Проблема полягає в тому, що ця аудиторія не завжди належить до категорії платоспроможних, оскільки їхні доходи часто не перевищують і 10 тис. грн. Чи зможуть вони зібрати необхідні кошти для першого внеску і подальшого обслуговування кредиту — питання залишається відкритим. Адже якщо взяти, приміром, квартиру вартістю 1 млн грн (близько $35 тис.), то потенційному позичальнику потрібно сплатити одразу 150 тис. грн (15% вартості) і понад 6,5 тис грн за кредитом щомісяця. До того ж в постанові зазначено, що позичальник за доходами повинен відповідати вимогам банку. Тут же прописується, що розмір його середньомісячного грошового доходу і кожного з членів його сім'ї за останні пів року не повинен перевищувати п'ятикратного розміру середньої місячної заробітної плати у відповідному регіоні, де розташовано предмет іпотеки. Запуск програми відбувся 1 березня. На сьогодні 8 банків долучилися до програми, як державних, так і комерційних.  З переліком уповноважених банків та умовами Програми можна ознайомитись на офіційному веб-сайті  .