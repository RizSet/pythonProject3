За час пандемії ціни на квартири зросли до 50%: яке місто залишилося найдешевшим

 Так, найдешевше тепер придбати квартиру на вторинному ринку Одеси. Найдорожчим житлом експерти називають новобудови та житловий фонд від 2011 року в столиці. Опираючися на дані аналітичної служби  OLX Нерухомість , редакція 24 каналу розповідає, яка нерухомість найбільше зросла у ціні. Розповідаємо  Скільки коштують новобудови у Києві: порівняння цін за класом та площею Як зазначають аналітики порталу, середня вартість двокімнатної квартири в будинку вторинного житлового фонду на початок 2022 року становить 69,4 тисячі доларів, тоді як двокімнатна квартира в новобудові коштує 78,1 тисячі доларів.  Не дивлячись на те, що вартість квартир зросла на 23 – 38% в усіх типах будинків, найдорожчою залишається нерухомість у житловому фонді від 2011 року. Ціни тут варіюються від 83,4 тисячі доларів за однокімнатку до 210,1 тисячі доларів за трикімнатну квартиру.  Вартість квартир у Києві у 2022 році, USD (відсоткова динаміка цін з 2020 року) Кількість кімнат Вторинний житловий фонд   Житловий фонд від 2011 року Новобудови 1 46.1 тисяч (+31%) 83.4  тисяч  (+30%) 57.6  тисяч  (+38%) 2 69.4  тисяч  (+35%) 134.1  тисяч  (+34%) 78.1  тисяч  (+28%) 3 84  тисяч  (+23.5%) 210.1  тисяч  (+32%) 105.4  тисяч     (+32%)   Яке українське місто виявилося найдешевшим В середньому ціни на житло на вторинному ринку Дніпра, Львова, Одеси та Харкова зростали в діапазоні 20 – 33%. Найдешевші квартири на початку 2022 пропонують в Одесі в середньому за 39.3 тисяч доларів. Найдорожчі квадрати зафіксовані у Львові. Придбати квартиру тут вдасться в середньому за 48.5 тисяч доларів. Серед будинків, зданих в експлуатацію з 2011 року найбільший стрибок цін з початку пандемії відбувся у Харкові – на +50%. Цікаво, що саме таке житло на початку 2020 було найдешевше: квартири в середньому можна було придбати за 56,2 тисячі доларів. Найбільший стрибок цін протягом двох років спостерігався на квартири в новобудовах. Загалом в усіх великих містах, окрім Одеси ціни на житло в нових будинках зросли на 40 – 44%. Вартість квартир у великих містах у 2022 році, USD (відсоткова динаміка цін з 2020 року)  Місто  Вторинний житловий фонд Житловий фонд від 2011 року  Новобудови Дніпро 41.1 тисяч (+31%) 84.7  тисяч  (+32%) 76.5  тисяч  (+39.6%) Львів 48.5  тисяч  (+19.5%) 76.3  тисяч  (+19.8%) 67.2  тисяч  (+39.8%) Одеса 39.3  тисяч  (+16%) 80.7  тисяч  (+24.6%) 59.2  тисяч  (+27.7%) Харків 41.1  тисяч  (+33%) 79.2  тисяч  (+50%) 57.9  тисяч  (+44.8%) Навіть на тлі пандемії вартість квартир продовжує підвищуватися. Крім того, нерухомість традиційно є одним з основних видів інвестування для українців. Тож можна очікувати, що цьогоріч ринок продажу квартир в Україні зросте ще на 3 – 5%, і така тенденція зберігатиметься найближчими роками. Окрім попиту, який прямо пропорційно впливає на ціну квадратних метрів, на динаміку впливатимуть й зовнішні чинники: вартість будматеріалів, палива та стан економіки, від якого залежить курс валют.