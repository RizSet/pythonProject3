В Україні розпочався відбір проєктів, які будуть фінансуватися Європейським інвестиційним банком

 Про це заявив міністр розвитку громад та територій України Олексій Чернишов. Він нагадав, що загальна сума проєктів першого відбору становить 200 мільйонів євро. Читайте також  Новобудови Києва з найкращими видовими квартирами За словами Чернишова, проєкти мають стосуватися саме відновлення життєво важливих об’єктів. Тобто у пріоритеті оновлення чи будівництва нових медичних закладів, закладів освіти, ЦНАПів, а також капітального ремонту та реконструкції критичної інфраструктури і будинків для проживання внутрішньо переміщених осіб та тих, хто через війну втратив житло.  Перший відбір проєктів для фінансування за кредитні кошти здійснюється на суму не більше 200 мільйонів євро. Кредитні кошти будуть спрямовані громадам у вигляді субвенції з державного бюджету місцевим бюджетам. Органи місцевого самоврядування, місцеві органи виконавчої влади/виконавчих органів сільських, селищних, міських рад територіальних громад мають подати до Мінрегіону пропозиції до 2 вересня. Загалом угодою передбачено залучення 340 мільйонів євро. За них відновлюватимуть соціальну інфраструктуру, об’єкти житлово-комунального господарства у регіонах, що постраждали внаслідок військових дій, а також у тих, що прийняли найбільшу кількість внутрішньо переміщених осіб.