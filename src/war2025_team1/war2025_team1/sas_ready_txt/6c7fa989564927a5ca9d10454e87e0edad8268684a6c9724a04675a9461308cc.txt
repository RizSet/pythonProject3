Які умови кредитів пропонують небанківські установи під заставу житла та автомобілів


 Середня відсоткова ставка на небанківському ринку по іпотеці становить 36-48% річних, а за кредитами під заставу автомобілів 54-90% річних. Про це розповів голова наглядової ради, керуючий партнер Royal Standard Group Андрій Чумачев під час вебінару  Сума таких кредитів в середньому становить 60% від вартості застави. В середньому під нерухомість позичальники беруть в борг 200 тис. грн, а під заставу автомобіля – 70 тис. грн. «Якщо порівняти ці процентні ставки зі ставками у банках, здається, що вони дуже високі і ніхто під такі відсотки кредит не братиме. Водночас пропозиції фінкомпаній мають ряд переваг», — зазначив Чумачев. Зокрема, за його словами, небанківський сектор працює оперативніше і не обмежений такою великою кількістю вимог, як банки. Тому отримати гроші у фінкомпанії швидше і простіше. Крім цього, зазначив голова наглядової ради Royal Standard Group, у фінкомпаній є і переваги щодо безпосередньо кредитного навантаження. «Якщо людина бере кошти в банку, фактично вона щомісячно виплачуватиме і тіло, і відсоток за кредитом. Тому взявши 200 тис. грн кредиту під 18-24% річних, клієнт може бути зобов’язаний щомісячно платити 15-20 тис. грн, залежно від строку погашення кредиту. У більшості ж продуктів небанківських фінустанов, які працюють у секторі заставного кредитування, йому не потрібно виплачувати тіло кредита щомісячно, його можна погасити в кінці терміну», — розповів Чумачев. :  Тому, величезні на перший погляд відсотки на практиці для середнього кредиту означають 6-8 тис. грн. щомісячного платежу по іпотеці і 3-5 тис. грн. за кредитом під заставу авто, пояснив голова наглядової ради Royal Standard Group.