Продавці знижують ціни: скільки зараз коштують квартири на вторинному ринку в Одесі

 Директор місцевого агентства з нерухомості каже, що пропозицій на ринку справді багато. Частина продавців готова знижувати вартість навіть на 20 – 30%, щоб продати. Зверніть увагу  Купівля нерухомості на виплат: що це за спосіб придбання квартири та які його переваги Наприклад, трикімнатну квартиру площею 56 квадратів на Черемушках продають за  26 тисяч доларів . Проте остаточна ціна може бути нижчою, адже власники зараз готові до торгу. Однокімнатна в Хаджибейському районі коштує  16,5 тисячі доларів , хоча нещодавно така вартість була великою рідкістю. Та й узагалі квартири до 20 тисяч доларів в Одесі було майже неможливо знайти. За даними DIM.RIA, протягом квітня квартири на вторинному ринку в Одесі майже не змінилися (-0,4%). Очевидно, нижчі ціни з'являються пізніше, під час комунікації продавців з покупцями. Тепер інвестори "переїжджають" у центральні міста, адже там вкладати в нерухомість значно вигідніше. Наприклад, у Житомирі однокімнатну квартиру можна здати в оренду за  10 – 12 тисяч гривень . Це майже така сама ціна, як у Києві, але інвестувати в житло у столиці значно дорожче. Термін окупності в Києві теж буде довшим, ніж у Житомирі. У Полтаві теж здають квартири по 12 тисяч гривень у центрі міста. Якщо житло з дизайнерським ремонтом, то вартість сягатиме взагалі 20 тисяч. Водночас інвестувати у квартири в Полтаві дешевше, ніж, наприклад, у західних містах.