Доступна іпотека форсуватиме ріст цін на квадратні метри

 Банкіри поки що неохоче коментують заяви влади про запуск нової іпотечної програми "Українська мрія" під 5% річних. На їхню думку, існує ризик, що держава з часом відмовиться від своїх зобов'язань компенсувати різницю фінустановам. До теми  На виплат чи в іпотеку: відомий девелопер розповів, як вигідніше купити квартиру Фінансисти зазначають, що за фактом кредити видаватимуть під ті ж сьогоднішні реальні 13%, однак різницю покриватимуть з держбюджету. Водночас з огляду на його постійний дефіцит, довіряти запропонованій моделі банкіри поки не поспішають. Про це говорить і той факт, що попередня іпотечна держпрограма під 7% поки що просувається не так активно, як очікували чиновники. У 2021 році було профінансовано заявок на суму трохи більше ніж 1 мільярд гривень. Спершу влада оголосила про план, за яким портфель іпотечних кредитів складе 5 мільярдів гривень. Експерти все ж додають, що наявність можливості придбати своє житло – все ж таки позитивна тенденція для нашої країни. Україна поки що не може запропонувати європейські ставки по іпотеці, але запуск програми, де частина ставки компенсує державу – це великий крок уперед,  – зауважив фінансист Василь Невмержицький. Іншими словами, якщо дотримуватися логіки чиновників, іпотека може з лишком покрити всю пропозицію за новими квадратними метрами 2022-го. І у будівельників з'явиться пристойний стимул щонайменше  подвоїти обсяги житла, що зводиться. Саму програму планують запустити приблизно протягом січня-березня поточного року. Українська сім'я з офіційним доходом у 20 – 30 тисяч гривень, як запевняють чиновники, зможе придбати квартиру площею 60 – 70 "квадратів" і вплачувати за неї близько 10 тисяч гривень на місяць. Водночас юристи нагадують, що у липні 2021 року було ухвалено закон щодо реалізації майна в іпотеці. Документ суттєво спрощує процедуру примусової конфіскації житла, та спрямований на прискорену реалізацію іпотечного майна через аукціон з подальшою неможливістю боржникам скасувати результат аукціону в суді. Коли позичальник бере пільговий іпотечний кредит, він повинен враховувати, крім іншого, ще й додаткові ризики, пов'язані з державою. Адже якщо воно припинить підтримку програми, на позичальника ляже повний "відсотковий тягар" розрахунку кредитного житла. І тут закон у будь-якому разі буде на стороні банку. Останні кілька років в Україні зростають ціни на нерухомість – за оцінками впродовж останніх двох років  вартість зросла на 30 – 40% . Це пов'язано з багатьма тенденціями – урбанізацією, зростанням цін на будматеріали, зміною умов роботи та новими вимогами до житла. Більше  Відомий девелопер назвав головні тенденції на ринку житла у 2022 році Приховувати корупційні гроші та інвестувати в Україні також прийнято у нерухомість. Але найголовніша проблема – це катастрофічно старий житлофонд. За даними Держстату, 96% житла в Україні – це багатоквартирні будинки. Менше ніж 10% нерухомості – молодше 30 років. Банки мають обмеження за віком житла під кредитування, тому будь-які іпотечні програми ще більше посилюють попит на нове житло, не вирішуючи проблему житлового фонду. Водночас складно, в умовах ринку, повноцінно запустити соціальну програму в сегменті, де панує ажіотаж – сьогодні  попит на житло економ- та комфорт-класу перевищує існуючі пропозиції . Тобто ті, хто хоче взяти пільгову іпотеку не завжди можуть знайти потрібну нерухомість. Критерії "мрії" не у всьому збігаються з реальністю – ціна за квадратний метр житла, за оцінками експертів, що відповідає вимогам програми, стартує від 1500 доларів за "квадрат",  а не 900 доларів, як передбачає програма.  Це викликає певні сумніви серед учасників ринку. У всьому світі доступна іпотека, великі обсяги будівництва та оновлення житлового фонду вважаються великим благом для економіки та головним показником зростання. Проте українські ставки з іпотеки залишаються високими. Компенсуючи різницю ставок, держава не лише бере гроші з бюджету, а й дає поштовх розвитку бізнесу – будівництво, виробництво, перевезення та інше, а отже, водночас цей бюджет наповнює,   – каже Василь Невмержицький. Є також побоювання, що нова програма, якщо почне реалізовуватись у заявленому обсязі, призведе до стрімкого зростання цін на нерухомість. Тому зазначають експерти,  є сенс вже зараз замислитися над придбанням бажаних квадратних метрів , навіть всупереч минулорічного подорожчання.