Українські проєктувальники презентували перші концепти відновлення Ірпеня

 За час повномасштабної війни тут були знищені або отримали пошкоджень 76% будівель. Як зазначають фахівці, відновлення кожного об’єкта потребує окремої експертизи та індивідуального проєктування. Читайте також  Особливості укладання попереднього договору купівлі-продажу Щоб запустити процес відбудови, команди українських архітекторів, дизайнерів та урбаністів виступили на саміті, присвяченому будівництву в Ірпені. На події презентували проєкти реновації знакових культурних об’єктів, міської площі, дитячих садків і шкіл.  Місцевий музей отримав незначні пошкодження. Під час ремонту пропонується розширити площу виставкових галерей і фондів, а також створити нову вхідну групу.   Ескізний проєкт Ірпінського історико-краєзнавчого музею / Фото міжрегіональна архітектурна команда Розташування музею на першому поверсі житлового будинку не залишає можливостей для радикальних просторових рішень, але проєктувальники вважають, що їм вдасться перетворити приміщення на сучасний об’єкт культурної інфраструктури.   Ескізний проєкт Ірпінського історико-краєзнавчого музею / Фото міжрегіональна архітектурна команда Команда Руслана Савчука запропонувала клубу ідею кардинальної перебудови. Передбачається, що новий об’єкт на місці зруйнованої будівлі стане символічною ланкою "Дороги життя" – елементом, що доповнює монумент на місці зруйнованого мосту, розроблений архітекторами balbek bureau. Архітектори пропонують доповнити простори клубу виставковою галереєю, танцювальним залом, кафе, бібліотекою. Перед клубом автори проєкту пропонують створити дитячий майданчик у скандинавському стилі. Одразу кілька команд представили свої варіанти відновлення Центрального будинку культури Ірпеня. Історичний будинок сильно постраждав. Щоб зберегти його початковий вигляд, експерти пропонують відтворити копію, яка відповідатиме оригіналу. Нові об’єми, які планується прибудувати до будинку з колонами, матимуть підкреслено сучасний дизайн.   Ескізний проєкт "Площа Свободи" / Фото Vovk+Partners Architects Планується, що зруйнований окупантами стадіон вдасться модернізувати – збільшити кількість полів, додати багатофункціональні майданчики для дитячих гуртків, установити нові системи освітлення, що відповідають міжнародним нормам, а трибуни захистити навісами із сонячними батареями. На місці зруйнованого обстрілами ринку на вулиці Соборній з’явиться сучасна мультифункціональна площа, проєкти якої також підготували кілька бюро.   Ескізний проєкт "Площа Свободи" / Фото Project Seven Усі розробники пропонують зробити нове громадське місце "простором для всіх" – безбар’єрним, комфортним і гнучким: з озелененням, сонцезахистом, фонтанами, ставками, скейтпарком та фудкортами. Також є ідея з’єднати нову площу пішохідним і велосипедним мостом із парком Правика. Школи та дитячі садки – сьогоднішній пріоритет. Деякі з пошкоджених об’єктів не підлягають ремонту та проєктуються як нове будівництво.   Ескізний проєкт дошкільного навчального закладу “"Веснянка" / Фото "Макропроект"