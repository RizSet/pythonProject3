В Україні орендувати трикімнатне житло дорожче, ніж будинок — OLX


 На початку літа на ринку нерухомості України оренда будинку обходилася майже у стільки ж, скільки і трикімнатна квартира. Про це свідчить аналітика OLX,   ЕП. Зазначається, що у ІІ кварталі ціни на оренду будинків в Україні стабільно падали. Наприклад, у квітні ціна становила 8 000 грн, а за даними за червень — впала на 21%, до 5 500 грн у середньому, повідомляє джерело. Що стосується оренди квартир, середня вартість однокімнатних становила 3 800 грн, двокімнатних — 4 700 грн, трикімнатних — 5 800 грн. У більшості регіонів орендувати трикімнатне житло дорожче, ніж будинок, підкреслюють експерти. Однак у Київській області, щоб зняти трикімнатну квартиру, потрібно заплатити 16 000 грн — у таку ж суму можна укластися, щоб зняти цілий будинок. У Львівській області будинок коштував усього на 500 грн більше трикімнатної квартири, — 9500 грн. А ось e Харківському регіоні трикімнатні апартаменти майже на 80% дорожче будинків (приблизно 8 550 грн/міс.)/ У Дніпропетровській області будинки в середньому були дешевше (3 500 грн/міс.), у той час як трикімнатні квартири можна було зняти за 6 500 грн. Якщо говорити про ціни на квартири, то вартість однокімнатних і двокімнатних квартир у ІІ кварталі майже не змінилася. Максимальний приріст простежувався у Чернігівській області — 17%. Такий же стрибок був на «однушки» у Волинській. У порівнянні з І кварталом 2019 року, найбільше зросли ціни на трикімнатне житло — приріст у деяких областях становив понад 40%. Регіони, де стрімко подорожчали трикімнатні квартири: Волинський — 32%, Чернівецький — 29%, Тернопільський — 25%. У Кіровоградській області медіанна ціна на початок літа піднялася до 5 000 грн, приріст становив 43%. У Полтавському регіоні ціни на квартири майже не змінилися. Вартість однокімнатних і трикімнатних залишилася на тому ж рівні і становила 3 500 і 5 000 грн відповідно. За «двушку» потрібно було заплатити на 5% більше, ніж у першому кварталі. На Закарпатті подібна ситуація: тут на 6% подорожчали тільки трикімнатні, орендна плата – 5 300 грн у середньому. * Сортування за середньою вартістю квартир у регіонах Якщо говорити про вартість будинків, то традиційно найдорожче житло зосереджене у Київській області. Медіанна ціна оренди будинку в Київському регіоні становила 16 000 грн. У ТОП-3 областей із найвищими цінами на оренду будинків увійшли також Львівська та Одеська області. Різниця вартостей у залежності від регіонів значна, адже за ціною одного будинку в столиці можна орендувати два таких же в Одеській області. Десятку областей за вартістю оренди будинків закривають Рівненська, Житомирська і Дніпропетровська області. «Тут можна зняти житло і вкластися в 4 000 грн. Орендна плата за квартири в цих регіонах вище. Наприклад, у Дніпропетровському, щоб зняти трикімнатну квартиру, потрібно заплатити 6 500/місяць, а в Рівненському – 5 000 грн», — розповіли експерти.