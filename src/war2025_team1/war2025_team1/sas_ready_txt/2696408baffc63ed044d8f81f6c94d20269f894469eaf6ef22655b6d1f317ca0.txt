Життя в Німеччині: майже 60% німців не мають власного житла. Чому так?

 
 
 
 Щоб відповісти на це питання, треба зрозуміти деякі особливості цієї країни. 
По-перше, німці віддають перевагу простору. Звісно, якщо порівнювати з українськими реаліями. Середня площа на одного мешканця у цій країні – 55,5 кв. м, свідчать   за 2022 року. Для порівняння: за даними Укрстату, у 2021 році на одну людину в Україні в середньому припадало 24,3 кв. м. Найбільшим цей показник був у Київський області  – 37 кв. м на людину. 
По-друге, сімей із двома та більше дітьми в Німеччині більше, ніж з однією дитиною. Частіше за все – це троє і навіть четверо дітей. 
Квартира, яку німець розглядатиме для купівлі на сім’ю з чотирьох осіб, буде площею 150 кв. м, тоді ж як в оренду – 100 кв. м. 
 
А що ж із ціною? За  , ціна житла росла протягом останніх 10 років і збільшилася подекуди – вдвічі. Середньозважена ціна квартир у різних містах і регіонах Німеччини – різна. Найдорожча нерухомість – у Мюнхені. У містах-сателітах столиць земель ціни значно менші ( ). 
 
У кожному з міст можна знайти житло як трохи дешевше, так і значно дорожче. Ціна будь-якої нерухомості залежить від її класу, місця розташування, класу енергоефективності будинку, його віку та стану. У нових будинках ціна квадратного метра зазвичай на 30–50% дорожче, ніж у більш старому житловому фонді. 
 Іпотечні ставки в Німеччині одні з найнижчих у Європі. Але навіть економіка Німеччини відреагувала на повномасштабне вторгнення рф в Україну –  .  
Вимоги до власного капіталу, необхідного для придбання житла, стартують від 10%, плюс 2,5% на супутні витрати. Проте банкіри всерйоз розглядають заявки за умови наявності власного капіталу на рівні 20–30% від вартості житла. 
За   Федерального бюро статистики за 2022 рік, середні доходи домогосподарств у Німеччині до оподаткування становлять 4979 євро, з них знімають 1213 євро податків, залишаючи приблизно 3800 євро чистих доходів на родину. З них близько 1100 євро потрібно заплатити за оренду, якщо йдеться про середнє місто. У великих містах оренда 100 кв. м обійдеться значно дорожче. 
 
І це лише «холодна оренда» – тобто плата за орендовану площу. Комунальні послуги, оплата опалення, світла та інтернету розраховується окремо та складають додаткову значну затратну статтю (додаткових 300–500 євро на місяць за скромними та дуже економними розрахунками). 
А значить, середньостатистична німецька родина може заощаджувати максимум 14 000 євро на рік, якщо відмовляється від відпусток, поїздок і будь-яких непередбачуваних затрат. Але в реальності так ніхто не живе, тому заощадження становлять у середньому менше 10% від доходів, тобто приблизно 5000–7000 євро на рік на домогосподарство,   аналітики Федеральної асоціації німецьких Volksbank і Resifeisenbank (BVR). 
Отже, за квартиру вартістю 300 000 євро потрібно буде платити 1800 євро на місяць впродовж 26 років. За ці роки німецька родина заплатить 300 000 євро вартості житла та близько 140 000 євро відсотків, з фіксованою на 10 років ставкою 4,65% (приблизний розрахунок станом на друге півріччя 2023 року). 
Вічна дилема німця «орендувати чи купувати» вирішується простою формулою. Якщо щомісячні виплати значно вищі, ніж витрати на оренду, і створюють відчутний дискомфорт у буденному житті – продовжувати орендувати. Особливо, коли є сильний законодавчий захист прав орендаря, а в культурі пропагується філософія «жити тут і зараз», а не колись потім, може, через років 20–30. 
 Попит на орендоване житло в цій країні надалі зростатиме. Уже зараз 3,6–4% на іпотеку виглядають складним бар'єром для багатьох приватних інвесторів на шляху до власного житла, особливо на тлі ціни квадратного метра, що зростає, та нестачі житлових площ. Це відобразилося в різкому зменшенні кількості укладених договорів за перші два квартали 2023 року.  
Попри великий дефіцит на ринку, який оцінюють у 700 000 житлових об'єктів, системні гравці заморожують уже узгоджені проєкти новобудов до настання кращих часів. Щорічна мета будівництва, яку ставить уряд, – 400 000 житлових об'єктів. Реальні ж плани реалізації не перевищують 300 000 на рік. Нещодавно будівельні компанії оголосили, що введуть в експлуатацію на 50 000 – 75 000 об'єктів менше, ніж було заплановано на 2023 рік, тобто 250 000 новобудов. 
При визначених законодавством правилах забудови, обмеженій кількості земельних ділянок під будівництво та відвертій нелюбові німців до багатоповерхівок, можливості девелоперів досить обмежені. Німці вважають багатоповерхову забудову соціальним житлом для найуразливіших верств населення. Популярністю же користуються будинки не вище за чотири поверхи на 4–8 сімей. Ці фактори створюють передумови для дефіциту на ринку, що у свою чергу стає причиною стабільно прогресуючої вартості нерухомості як в оренді, так і в продажах. 
Отже, з усього сказаного вище стає очевидним, що для німецької родини орендувати житло – дешевше та надійніше. Але чи можна на цьому заробити інвесторам? Так. До власників квартир стоять черги – вони можуть вибирати орендаря з-поміж 50–100 заявок на кожну квартиру. Вибирають прискіпливо, оскільки законодавство Німеччини дуже добре захищає саме орендаря, обмежуючи можливе зростання цін на нерухомість – не вище 20% за три роки, а також жорстко контролюючи причини та терміни його потенційного виселення з орендованого житла.