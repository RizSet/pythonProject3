У Львові ще до закінчення війни почала формуватися цінова бульбашка, – економістка

 Про це розповіла колишня керівниця відділу розробки макропруденційної політики Національного банку України (НБУ), економістка Наталія Задерей. Читайте також  Квартири з видом на схили Подолу: другу чергу ЖК "Львівська Площа" введено в експлуатацію Опираючися на  звіт Нацбанку , Задерей нагадала, що заявлені ціни на житло нині хаотичні та мало підкріплені ринковими чинниками. Аналіз ускладнюють міграційні потоки переселенців, які регулярно змінюють динаміку цін у західних регіонах. Наразі рекордне зростання цін на новобудови зафіксоване у Львові та Ужгороді. Однак купівля житла тут видається найлогічнішою для платоспроможних переселенців. Динаміка цін у західних регіонах співвідноситься з міграційними потоками й релокаціями. Хоча заявлені ціни можуть бути так само далекими від дійсності. Схоже, що у Львові ще до закінчення війни почала формуватися цінова бульбашка: середня ціна зросла на 37% і майже зрівнялася зі столичною,  – зазначила економістка.  Вона наголосила, що одним із пріоритетних завдань влади на цей рік повинно стати підвищення прозорості ринку нерухомості.  Згідно із даними  порталу ЛУН , середня ціна за квадратний метр у Львові становить  44 200 гривень .   Скільки коштує квадратний метр у Львові / Фото ЛУН За класами медіанні ціни розподілилися таким чином:  Найдорожче житло пропонують  у Галицькому районі  – 94 400 гривень, найдешевше –  у Сихівському  – 40 800 гривень за квадратний метр.