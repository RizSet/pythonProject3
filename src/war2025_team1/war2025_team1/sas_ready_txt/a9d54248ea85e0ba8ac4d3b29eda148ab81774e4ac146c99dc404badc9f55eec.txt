Нові квартири стали ще дорожчими: в яких містах та на скільки зросли ціни

 У Києві та Львові вартість квадратного метра виросла на 500 гривень. Детальніший огляд – далі.  Цікаво  Відомий девелопер назвав плюси та мінуси законопроєкту про гарантування прав на нерухомість Станом на 1 жовтня середня вартість нового житла в столиці – 33 тисячі гривень за квадратний метр, тоді як у вересні сума за аналогічну площу становила 32,5 тисячі гривень. Найдорожчим залишається Печерський район. Щоб придбати тут квартиру в новобудові, доведеться заплатити 62,6 тисячі гривень за квадрат. Купити недорогу нерухомість в недавно зведених ЖК пропонують у Деснянському районі – ціна становитиме 23,2 тисячі гривень за квадратний метр. Подібні ціни пропонують нові ЖК Вишневого. У передмісті найвигідніше купувати житло у Білогородці, де середня ціна за квадрат становить 15,1 тисяч гривень.  Середня ціна за метр квадратний у передмісті Києва / Фото "ЛУН Місто" Як розподілилися ціни за класами: У Львові за квадратний метр просять 19,8 тисячі гривень. У вересні ця сума становила 19,3 тисячі гривень. Найдорожча нерухомість продається у Галицькому районі – понад 30 тисяч гривень. Купити дешевше житло можна у Шевченківському районі, ціна тут стартує від 22,7 тисячі гривень.  Ціни в новобудовах Одеси / Фото "ЛУН Місто" Одеса дещо опустила вартість квадрату. У жовтні середня ринкова ціна становить 21,3 тисячі гривні (у вересні за квадратний метр довелося б заплатити 21,5 тисяч гривень). Найдешевшим районом міста залишається Малиновський – 18,5 тисяч гривень за квадратний метр; найдорожчим – Приморський – 30,8 тисячі гривень за квадратний метр. 