Попит вирівнюється: скільки сьогодні коштує нерухомість в Ужгороді та Закарпатській області

 Як почувається ринок житла на Закарпатті сьогодні та чи проглядається на ньому зниження цін через повернення додому мешканців центральної та північно-східної України, розбирався 24 канал. Читайте також  Нові пріоритети: яке житло будуватимуть в Україні після війни   Рієлторка з Ужгорода  Галина Бучко розповідає , що зараз ситуація вирівнялася, а попит у місті впав до довоєнного. За її словами, покупці, серед яких як мешканці Закарпаття, так і переселенці, цікавляться нерухомістю з готовим ремонтом. Люди краще переплатять, але не будуть морочитися не те що з ремонтом, а навіть із покупкою техніки, бо це час і сили,  – зазначила рієлторка. Наразі на вторинному ринку 2-кімнатні ціни стартують від 32 тисяч доларів. стільки попросять за стару радянську квартиру. Помешкання на 54 квадрати з новими меблями та ремонтом обійдеться в середньому у 52 тисячі доларів.  Водночас, за словами Бучко, від забудовників зростання цін немає.  "Ціни ростуть лише в залежності від етапів будівництва, як це і було раніше. Тобто купувати нерухомість, коли є лише виритий котлован, дешевше, ніж коли зведені стіни. Тут ціни за чорнові варіанти коливаються від 550 доларів за квадрат до 1 200 на етапі будівництва. А потім власник уже сам робить ремонт на власний смак", – додає вона.  Станом на середину червня, середня ціна за квадратний метр в новобудовах Ужгорода становить 32 136 гривень або 900 доларів. Найдорожчими районами є Малий Ґалаґов, БАМ, Центр та Компотний. Натомість купити 2-кімнатну квартиру за ціною однокімнатної вдасться у районі Шахта.  Район: 1-кімнатна квартира   гривень за квадратний метр  2-кімнатна квартира   гривень за квадратний метр  3-кімнатна квартира   гривень за квадратний метр  Шахта 21 424  21 424 22 460  Радванка 24 138  24 995  21 924 П'яний базар 24 709  28 780  29 101  Новий 28 566  28 566  31 065  Боздош 31 065  32 601  33 922  Компотний 37 064  41 063  39 456  Центр 39 278  39 278  36 528  БАМ 41 492  37 350  33 922  Малий Ґалаґов 44 634  35 707  29 208  Квартири в області: скільки коштують квадратні метри в новобудовах  Активно забудовують і Закарпатську область. Так, згідно з даними порталу ЛУН, купити квартиру можна в новобудові  в селі Минай , що в передмісті Ужгорода. На вулиці Волошина триває будівництво житлового комплексу з 6 будинків комфорт-класу. Загалом кожен із них матиме 6 поверхів.Серед пропозицій: У Сваляві  квартири в новобудові преміумкласу, які здаватимуться в експлуатацію наприкінці 2022 – на початку 2023 року стартують від 818 тисяч гривень. Таку ціну доведеться заплатити за однокімнатну квартиру. Двокімнатки площею до 72 "квадратів" оцінюють від 1,4 мільйона гривень, а трикімнатки площею до 84 "квадратів" обійдуться у 1,51 мільйона гривень. Улітку також планують завершити будівництво  новобудови у Тячеві.  Купити новобудову пропонують і  у селі Поляна . Житло з однією кімнатою в новобудові матиме площу до 40 "квадратів" і коштуватиме від 934 тисяч гривень. Житло з двома кімнатами обійдеться у 1,94 мільйона гривень. Трикімнатне житло, площею до 92 "квадратів" – у 3,02 мільйона гривень.