Знижки до 7 тисяч доларів та можливість продажу за дорученням: чи оживить це ринок житла

 В цьому упевнений президент Асоціації фахівців з нерухомості (рієлторів) України Юрій Піта. За його словами, зараз кількість проданих квартир за дорученням перевищить 30%.  Читайте також    Квартира з панорамними вікнами: чи купуватимуть таке житло після завершення війни Піта розповів, що серед українців, які виїхали за кордон чимало тих, хто хоче продати житло. Утім приїхати для оформлення цієї процедури можуть одиниці. Наприклад, власниця квартири – молода жінка з дитиною, яка мешкає у Варшаві. Або квартира перебуває у спільній власності, і дружина дає право чоловікові продати свою частину житла – така ситуація також поширена,  – розповіда Піта. Він додає: якщо в довоєнний час тільки кожна десята квартира продавалася за дорученням, то зараз – це 30% від усієї кількості угод. "При цьому термін дії доручення обмежений – місяць з дати видачі, а якщо документ було оформлено у консульстві України за кордоном – два місяці", – наголошує Піта.  Переважна більшість покупців  шукають квартири за 40 – 70 тисяч доларів.  Однокімнатну квартиру в спальному районі можна купити за 40 – 42 тисячі доларів, додає Піта. Він підкреслює, що до війни така коштувала 50 тисяч доларів. При цьому  власники житла готові йти на поступки  під час переговорів із потенційними покупцями. У середньому продавці житла вартістю 50 – 60 тисяч доларів готові  знизити ціну на 5 – 7 тисяч доларів.  Якщо йдеться про дешевші квартири, то розмір торгу скромніший – 2 – 3 тисячі доларів.  Піта розповідає, що квартири у столиці зараз купують переселенці, чиє житло було зруйноване через обстріл окупантів. А ось інвестори, які вкладали гроші у купівлю квартири й потім здавали її в оренду – тимчасово зникли. Чи зростатиме активність восени, багато в чому залежить від ситуації на фронті, резюмує Піта.