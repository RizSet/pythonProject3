Як змінилися ціни на нові квартири: Київ «плюс» 35%, Львів — «плюс» 80%


 У лютому 2023 року середня вартість квадратного метра у новобудовах Києва становила 61,2 тис. грн, що на 36,1% більше, ніж було до початку повномасштабного вторгнення Росії до України. Про це йдеться у результатах дослідження компанії M4U,   ЕП. «Показник зростання цін корелює зі зростанням собівартості будівництва та з девальвацією гривні. Найактивніше ціни зростали влітку: з червня по вересень середня вартість квадратного метра збільшилася на 26,7%», — заявив засновник M4U Володимир Даниленко. Він пояснює зростання поновлення роботи значної частини відділів продажів, відповідного оновлення цін та зниженням   валют з 29,25 грн за   до 36,6 грн за долар. У лютому 2023 року ціна на нові квартири у столиці знизилася на 1,2% по відношенню до січня. За спостереженнями компанії, більш як на 70% будівельних майданчиків Києва, Львова та Одеси продовжуються роботи. «Сьогодні темпи будівельних робіт суттєво нижчі за довоєнні, тому й часто перерахувати собівартість будівництва для девелоперів немає сенсу та можливості, — пояснює Даниленко. — Ринкових факторів зростання цін також немає». У Києві кількість активних будівництв становить 83,7% від показника початку лютого 2022 року — 185 із 221 ЖК. Ця цифра залишається стабільною за останні місяці. На початок лютого 2023 року більшість пропозицій нерухомості зосереджено у ціновому діапазоні 34 тис. — 54 тис. грн., серед них переважають об'єкти класу комфорту. У Київській області на початок лютого 2023 року відновили роботу 204 будмайданчика з 263, які працювали рік тому (77,5%). Квадратний метр на околицях столиці в середньому подорожчав на 34,1%, до 31,8 тис. грн. Найбільше об'єктів, які активно будуються та продаються — в Ірпені (41 ЖК), Софіївській Борщагівці (17 ЖК), Броварах, Гостомелі (по 13 ЖК) та Бучі (12 ЖК). За обсягом квартир у продажу лідери Софіївська Борщагівка та Бровари, дещо менше пропозицій у Крюківщині, Ірпеню, Бучі. Кількість новобудов в активній стадії будівництва та продажу у Львові та Львівській області сьогодні така сама, як було до російського вторгнення — 218, протягом року ця цифра змінювалася несуттєво. Середня вартість квадратного метра за рік зросла на 82,7% до 45,7 тис. грн. В Одесі та області квадратний метр у новобудовах за рік війни подорожчав у середньому на 48,4%. При цьому якщо перед війною в місті було 180 активних будмайданчиків, то зараз лише 131 (72,8%). Втім, з листопада їхня кількість поступово зростає. З грудня в Одесі спостерігається зниження цін у середньому на 2,3% за 2 місяці.