Новий навчальний рік – нові ціни: в яких регіонах України подорожчає оренда житла

 Це призведе до змін вартості оренди житла. Водночас експерти переконані, що подорожчання будуть фіксувати далеко не у всіх регіонах України, пише  24 канал .  Читайте також  Робота велася неперервно, – як КН РІЕЛ сприяла евакуації мешканців з ЖК "Львівський Квартал" Вартість оренди залежить від попиту на житло у регіоні. Так, його збільшення внаслідок переселення українців у західні області України призвело до зростання цін на житло від власників. Відповідно у містах, де фіксувалося масове виселення, вартість оренди помітно просіла. Приміром  у серпні ціна за оренду однокімнатної квартири у Києві  становила  9 тисяч гривень . Для порівняння у лютому аналогічне житло коштувало  13 тисяч гривень  на місяць.  У вересні ж очікується зворотна міграція. Українці будуть переїжджати у ті населені пункти, де реальніше знайти роботу. Тобто ті, хто переїхав в Тернопільску, Закарпатську чи Івано-Франківську область почнуть підшукувати житло у Києві, Вінниці, Житомирі. В той самий час обласні центри на заході збережуть підвищений попит на житло. Також продовжиться відтік населення зі сходу та півдня України. Це стосується тимчасового окупованих, прифронтових територій.  За словами Юрія Піта, президента Асоціації фахівців з нерухомості, сильніше за все  підвищення вартості оренди торкнеться Києва та Одеси . Так само, воно буде актуальним для інших великих міст у відносно спокійних регіонах центральної України. Можливо ціна підвищиться в Києві та Одесі за рахунок активного повернення та переїзду людей в столицю. Оренда може зрости на 10 – 15%,   – зазначив він у коментарі 24 каналу.  Водночас, за його прогнозами, ціна покупки житла буде знижуватися. Адже на такий крок зараз йдуть лише переселенці з достатніми статками. Для інших покупців вкладення у житло є ризикованим кроком. Разом з тим передбачається зниження розцінок на оренду в таких регіонах: Нагадаємо, наразі, за словами львівських рієлторів,  ціни на житло нарешті вирівнялися . Мінімальна ціна оренди однокімнатної квартири, придатної для проживання, становить 5 – 6 тисяч гривень. Втім, у зв'язку з припливом вимушених переселенців, які шукатимуть високооплачувану роботу, вартість оренди знов може підскочити вгору. 