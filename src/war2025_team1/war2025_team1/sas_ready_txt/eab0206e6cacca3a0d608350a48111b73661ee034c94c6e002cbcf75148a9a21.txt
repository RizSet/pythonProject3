Рада продовжила до 2022 року мораторій на стягнення майна за валютними кредитами


 Верховна Рада ухвалила   Олександра Дубінського, який передбачає, зокрема, продовження дії мораторію на стягнення майна за валютними кредитами. Документ підтримали 349 депутатів. Мораторій буде діяти до 1 січня 2022 року. Нагадаємо, 15 липня фінансовий комітет ВР підтримав законопроект, ініційований депутатом Олександром Дубинським. Він передбачає, зокрема, продовження мораторію на стягнення майна за валютними кредитами. У НБУ заявили, що цей законопроект ставить під загрозу доступну іпотеку. «Замість того, щоб скасувати мораторій, зараз нам пропонують його продовжити до 2022 року. Це означає, що проблемні борги валютних позичальників, так і не будуть врегульовані. А це 44 тис. договорів на загальну суму 29 млрд грн. Це означає, що банки не зацікавлені видавати нові іпотечні кредити. У своєму зверненні банківські та бізнес-асоціації зазначили, що продовження мораторію зробить неможливим запуск доступної іпотеки для населення під 10% річних», — зазначили в НБУ. Нагадаємо, президент Володимир Зеленський переконаний, що комерційні і державні банки в Україні повинні давати іпотечні кредити максимум під 10% річних. Раніше він не раз обіцяв «дотиснути» банки.