Різке подорожчання "квадратів": скільки коштують новобудови у різних містах України

 Про це свідчать дані "ЛУН Місто". Розповідаємо наскільки зросла вартість та за скільки коштує квадратний метр у новобудовах, станом на початок грудня.  Читайте  Справедливість перемогла, – девелопер прокоментував зміни в "ресурсному" законопроєкті 5600 За місяць середня вартість нового житла у Києві  збільшилася на 1700 гривень  за квадратний метр – до 34,7 тисячі гривень. Мінімальна вартість "квадрату" при цьому зросла до 22 тисяч гривень. У Київській області, Львові та Одесі середня вартість новобудов теж підвищилася. За квадрат тут  просять на 500 – 700 гривень більше  ніж у жовтні – листопаді цього ж року.  Скільки коштують новобудови у Києві / Фото "ЛУН Місто" Київ залишається найдорожчим містом України. В інших "мільйонниках" первинне житло коштує дещо дешевше: У Києві найдорожчим, як і раніше, є Печерський район. Середня вартість квадратного метра нового житла тут становить 67,3 тисячі гривень. Найбюджетніший – Деснянський район, де "квадрат" коштує 22,4 тисячі гривень. У Львові найдорожчі "квадрати"розташовані у центрі міста: у Галицькому районі середня вартість становить 31,1 тисячі гривень. Дешевше житло пропонують у Сихівському районі – 23,7 тисячі гривень за "квадрат". В Одесі у грудні найдешевшим районом залишається Суворовський – 18,6 тисячі гривень. Найдорожчим – Приморський, де за аналогічну площу просять 31,5 тисяч гривень.