
Нотаріус, опікун та психолог: як у Києві за допомогою хитрої схеми хочуть залишити жінку без квартири


 У   самотня жінка, яка не може ходити, звинувачує нотаріуса у тому, що вона може забрати її квартиру. Киянка каже, що нотаріус вирішила зробити свого сина її опікуном і тепер через суд жінку хочуть визнати недієздатною.   Про це йдеться у сюжеті кореспондентки ТСН Ніни Грушецької.   мешкає у спальному районі Києва. У жінки проблеми з ногами, раніше за нею доглядала її мати, проте 2022 року вона померла. Людмила Головченко каже, що саме після смерті матері у неї почались проблеми.  Саме тоді вона звернулась до нотаріусині Лариси Чорноног, щоб успадкувати квартиру матері. Нотаріусиня певний час допомагала жінці, а тому та думала заповісти їй одну квартиру. Однак почалась війна. І жінка лишилась зачиненою у чотирьох стінах. "Я їй телефоную. А вона каже, що евакуювалась, обіцяла приїхати через два дні. У мене тоді технічної води було 2 літри, питної - одна літра", - каже Людмила Головченко.  Як розповідає Людмила, лише приблизно через 10 днів їй допомогли волонтери. Тоді за хворою жінкою почала доглядати сусідка Ганна Кириченко.  Згодом до Києва повернулась нотаріусиня Лариса Чорноног. І вона переконала Людмилу, щоб її син оформив за жінкою опікунство, мовляв - так його не мобілізують до ЗСУ.  Проте на цьому історія не закінчилась - органи опіки звернулись до суду, щоб визнати Людмилу недієздатною.  "Коли мені прийшов пакет документів, я зрозуміла, що мене хочуть пограбувати - забрати дві квартири. Того дня я написала заповіт на сусідку, бо вона за мною доглядала", - каже Людмила Головченко.  Сусідка Ганна каже, що того ж дня вона із Людмилою анулювали довіреність на нотаріусиню. Проте уже 9 місяців тривають суди.  ТСН кілька днів намагалась поспілкуватись із нотаріусинею Ларисою Чорноног, вона ж переконує - що захищає Людмилу Головченко, мовляв без її допомоги Головченко "може залишитись без майна". Кореспонденти ТСН в судових реєстрах знайшли цікаву інформацію: кілька років тому приватній нотаріусині Чорноног хотіли анулювати  про право на нотаріальну діяльність. Тоді вона це оскаржила у суді. Адвокати зазначають, що якщо жінку визнають недієздатною - її опікун може робити все, що завгодно.  ТСН зателефонувала і сину нотаріусині Лариси, той заявив, що може стати опікуном Людмили "на законних підставах".  "За законом, можуть бути родичі, близькі друзі або люди, в кого є тісний контакт. І тут важливо, аби особа, яка хоче бути опікуном, і до цього дбала і доглядала про таку особу", - каже адвокатка Поліна Марченко, наголошуючи, що син нотаріуса не може бути опікуном через конфлікт інтересів.  Людмила Головченко стверджує – син нотаріусині їй не допомагав. Однак у нотаріусині Чорноног є пояснення: "На той момент жодна особа не виявила бажання стати опікуном. Навіть сусіди. Ми запитували - у цієї людини нема родичів".  Вона також стверджує, що Людмила потрапила під вплив своєї сусідки Ганни і та замкнула її у квартирі. Проте жінка наполягає - все навпаки і це вона попросила свою сусідку змінити замки, оскільки ключі від попередніх замків були у нотаріуса.  Адвокат Людмили Богдан Белінський каже, що немає жодних підстав для визнання його підзахисної недієздатною.  "Заявник подав до суду виключно один доказ, який начебто підтверджує, що в неї є якісь психічні захворювання. Однак матеріали містять лише копію цього висновку", - каже він.  Людмила Головченко дозволила ТСН опублікувати "висновок" лікаря, в якому йдеться про те, що вона нібито має "розлади особистості". У державній лікарні, де працює цей медик кажуть, що медична документація щодо Людмили Головченко відсутня. Киянка ж звернулась до лікаря із приватної клініки, який засвідчив, що у неї немає жодних розладів.  Людмила Головченко каже, що документів на квартиру її покійної матері Лариса Чорноног так і не повернула.  "Документи перебувають під нотаріальною дією, яка ще не відбулась. Нотаріальна дія відбудеться після рішення суду і нотаріус буде впевнений у дієздатності особи", - каже Чорноног.  Проте адвокатка Поліна Марченко каже, що нотаріус не має права нічого призупиняти, поки тривають суди.  ТСН звернулася до органів опіки та піклування, щоб вони виконали свої обов'язки та захистили людину від посягань.  ⚡  Нагадаємо, ексдиректорка школи в Києві з  . 