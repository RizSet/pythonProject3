Київ надалі потерпатиме від активної забудови: чи є альтернатива

 З 2010 року в Києві збудували 14 мільйонів квадратних метрів житла. Ще 80 нових житлових комплексів планують здати в експлуатацію впродовж 2022 року.  Читайте також  Інвестору на замітку: головні учасники ринку нерухомості України У столиці мешкає приблизно 3,7 мільйона людей, свідчать дані електронного перепису 2020 року (за  даними Держстату  – 2,9 мільйона). На них припадає майже 1 мільйон квартир, які є у столиці. Згідно з даними ЛУН, за останній рік в столиці України з’явилося ще 57 ЖК.  Попит на них є. За останній рік у Києві продали 27 300 нових квартир, які будувалися останніми роками. Це на 7% більше, ніж у 2020 році.  Потенційно привабливі ділянки для девелопменту все ще є, наприклад, промислові території, які можна було б ревіталізувати,  – зазначає говорить директор City Development Solutions Роман Герасимчук. Таких ділянок у Києві щонайменше  1400 гектарів.   Ймовірне розташування майбутніх ЖК / Фото M4U Будівництво і продаж квартир на них принесе забудовникам понад 445 мільярдів гривень доходу. Землі вистачить на роки вперед. Уже зараз в Києві є об’єкти, які відкриватимуться лише під 2025 рік, свідчать дані ЛУН. 