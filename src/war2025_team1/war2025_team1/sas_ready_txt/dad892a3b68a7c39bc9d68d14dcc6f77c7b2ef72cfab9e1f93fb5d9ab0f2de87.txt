Сума хабарів у світовому будівельному бізнесі перевищує 860 мільярдів


 Будівельний бізнес вважається однією з найбільш корупційних сфер світової економіки, в якій сума хабарів перевищує 860 млрд доларів на рік. Про це, посилаючись на дослідження аудиторської компанії Grant Thornton, повідомила Ольга Соловей, співзасновник і керуючий партнер Українського клубу нерухомості (URE Club). В Україні ж, за даними міжнародної компанії PwC, за підсумками 2018 року загальний рівень корупції та хабарництва склав більше 73%, що майже на 20% перевищує показники 2016 року. «За підсумками 2018 року через корупцію в будівельному бізнесі фінансові втрати економіки України склали близько 0,5 млрд доларів», — зазначила експерт. Соловей нагадала, що за результатами минулорічного анонімного дослідження, проведеного Українським клубом нерухомості, 47,8% респондентів відзначили істотне збільшення рівня корупції в Україні. При цьому, понад 70% представників будівельної сфери головним її джерелом назвали госограни, контролюючі галузь. Так високий рівень корупційної складової при отриманні погоджень і дозволів відзначили 82,6% опитаних, 78,3% відзначили факти корупції при отриманні заключних дозволів, а 74% учасників опитування підтвердили корупційні прояви при здачі об'єктів в експлуатацію.