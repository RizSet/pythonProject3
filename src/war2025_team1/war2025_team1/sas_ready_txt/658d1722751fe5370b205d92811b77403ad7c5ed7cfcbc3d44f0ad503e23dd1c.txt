В Україні вступив в силу закон про «будівельну амністію»


 Сьогодні, 20 квітня, набув чинності закон про продовження строку прийняття в експлуатацію об'єктів будівництва, споруджених без дозволу на виконання будівельних робіт. Документ опубліковано 19 квітня в «Голос України», випливає з картки закону на сайті Верховної Ради, пише  . Згідно з Законом України Про внесення зміни до пункту 9 розділу V «Прикінцеві положення» Закону України «Про регулювання містобудівної діяльності» щодо продовження терміну прийняття в експлуатацію об’єктів будівництва, збудованих без дозволу на виконання будівельних робіт від 22.03.2018 № 2363-VIII, відтепер власники земельних ділянок, звернувшись до Держархбудінспекції у 10-денний термін за результатами технічного обстеження, зможуть узаконити свої забудови та приватизувати відповідні земельні ділянки. Дія закону поширюється на індивідуальні (садибні) житлові будинки, садові, дачні будинки загальною площею до 300 квадратних метрів, а також господарські (присадибні) будівлі і споруди загальною площею до 300 квадратних метрів (збудовані у період з 5 серпня 1992 року до 9 квітня 2015 року); будівлі і споруди сільськогосподарського призначення (збудовані до 12 березня 2011 року). У законі також уточнюється, що під амністію потраплять тільки ті будівлі, що за класом наслідків (відповідальності) належать до об’єктів з незначними наслідками (СС1).