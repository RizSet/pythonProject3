НБУ хоче, щоб банки видавали іпотечні кредити під 5-7-9%


 Національний банк пропонує Уряду розширити програму «Доступні кредити 5-7-9» на іпотеку. Про це заявила перший заступник голови НБУ Катерина Рожкова під час онлайн-конференції «Як банківський сектор пережив covid-кризу і які перспективи відновлення кредитування?» «На сьогодні ми запропонували Уряду знайти можливість розширити програму „5-7-9“ на доступну іпотеку, в тому числі є пропозиції щодо застосування механізму державних гарантій при кредитуванні, щоб зменшити ризики для банків», — заявила Рожкова. Державну програму «Доступні кредити 5-7-9%» уряд започаткував у кінці лютого 2020 року. Пільговий кредит терміном до 5 років під 5%, 7% або 9% річних може бути спрямований на інвестиційну діяльність – будівництво, придбання або реконструкцію нерухомості, обладнання, техніки тощо. У рамках програми бізнес-клієнти можуть поповнити обіговий капітал, взявши позику на 2 роки під 3% річних. Для тих клієнтів, що мають кредитні зобов’язання, є можливість отримати рефінансування під 0% річних до 1 квітня 2021 року. За даними Мінфіну, на середину вересня, з моменту старту програми, уповноважені банки видали 3238 позик на загальну суму в 7,813 млрд грн. З них 6,334 млрд грн — на рефінансування раніше отриманих позик, 1,255 млрд грн — на капітальні інвестиції і 223,87 млн ​​грн — на поповнення оборотних коштів.  з 1 липня 2020 року відкрив кредитування в рамках державної програми «Доступне житло під 10%».   . Зокрема, розширив коло клієнтів, які можуть отримати кредит на житло під 9,99% у рамках програми «Звісно, 9,99». 