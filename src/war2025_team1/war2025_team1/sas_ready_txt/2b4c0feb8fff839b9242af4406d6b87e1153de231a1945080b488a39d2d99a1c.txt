Суттєве падіння попиту: все більше українців інвестують у нерухомість за кордоном

 Столичні забудовники повідомляють, що обсяги продажів у новобудовах впали на 30 – 50%, а українці  рвонулися скуповувати нерухомість за кордоном , розповідає радник голови CreditWest Bank Василь Невмержицький. Цікаво  Скільки коштують новобудови у Києві: порівняння цін за класом та площею Експерт зазначає, що українці все частіше вкладаються у турецьку нерухомість. Насамперед купують однокімнатні квартири. Вартість там на порядок нижча, ніж в Україні та Європі. По-друге, у Туреччині не питають, звідки у покупців гроші. Ти можеш привезти 100 тисяч доларів, прийти до забудовника, а останній випише чек про прийняття коштів, не маючи до людини жодних питань",  – зазначає Невмержицький. Туреччина зараз дуже зацікавлена у валютних надходженнях: турецька ліра девальвує, економіка теж переживає не найкращі часи. Фінансист наголошує, що ринок нерухомості розростається й у регіонах. Перш за все це обумовлено прагненням українців вкластися у щось надійне.  Сьогодні в регіонах будівництво йде шаленими темпами. У Вінниці, у Львові, у Житомирі, Борисполі, Бучі. Тобто йдеться не лише про великі міста з високою діловою активністю. Багато фізособи вирішили вкладати гроші саме так,  – пояснює Невмержицький. Не менш важлива причина розростання будівництва –  прихід в Україну іноземців , які купують тут по 10 – 30 квартир, щоб потім здавати в оренду. Насамперед це покупці з Ізраїлю та Німеччини.  Ще один момент –  рекордні надходження від працівників, які повернулися з-за кордону.  Минулого року, за даними Національного банку, – 15 мільярдів доларів. Особливо показовим містом є  Тернопіль , де трудові мігранти, заробивши гроші, приїхали додому та почали масово вкладатись у нерухомість.