Перший крок до відбудови: в Україні запустили Реєстр пошкодженого та знищеного майна

 Як повідомили на сайті Мінцифри, ці дані необхідні для того, щоб сформувати політику компенсації збитків та відбудови після перемоги України. Читайте також  Які житлові приміщення можна перевести у нежитлові та що для цього потрібно Як розповів під час презентації Реєстру міністр цифрової трансформації України Михайло Федоров, відбудова України – складний процес, який займе багато часу та ресурсів. Тому було важливо розпочати підготовку до відновлення якомога раніше. Ми зробили це навесні. Саме тоді ми запустили прийом заявок про пошкоджене майно у Дії. А сьогодні презентуємо реєстр, який буде зберігати цю інформацію. Вона допоможе створити ефективний план відновлення та компенсувати збитки українцям,  – зазначив він.  Федоров додав, що Реєстр буде наповнюватись даними за результатами обстежень будівель спеціальними комісіями. За їх створення відповідатимуть органи місцевого самоврядування або військово-цивільні адміністрації. У пресслужбі Мінцифри повідомили, що проєкт реалізується за підтримки USAID / UK aid проєкту "Прозорість та підзвітність у державному управлінні та послугах/TAPAS". Раніше заступник очільника Офісу Президента  Кирило Тимошенко розповів , як правильно подати заявку на компенсацію.  Порядок фіксації пошкодженого майна для його відновлення / Інфографіка телеграм Кирила Тимошенка Раніше, аби звільнити українців від сплати податків за пошкоджене або зруйноване майно,  у Верховній Раді України зареєстрували  відповідний законопроєкт. Відтак у Податковому кодексі пропонується закріпити норму про ненарахування та несплату податку на нерухоме майно, відмінне від земельної ділянки, починаючи з місяця, коли сталася руйнація об’єкта.