Із закинутої податкової в притулок для біженців: як живуть українці у Нідерландах

 Приміщення зараз облаштовано за типом гуртожитку – окремі кімнати для 2 – 4 людей, кілька санвузлів, пральня й кухня на кожному поверсі. Екстреним притулком для біженців опікується волонтерська організація "Удома в Оссі". Читайте також  Які житлові приміщення можна перевести у нежитлові та що для цього потрібно Уперше будівлю колишньої податкової використали як тимчасовий притулок для тих, хто постраждав від війн і насильств у 2016 році. Тоді у Європу почали масово прибувати біженці з Сирії. Згодом до них додалися громадяни інших країн, зокрема українці.  Проте Нідерланди – невелика та перенаселена країна, через що їй доводиться  постійно боротися зі житловою кризою.  Квадратні метри тут дуже дорогі та й на додачу власник житла повинен сплачувати великі податки. Самого ж житла не вистачає навіть для голландців.   Приміщення колишньої податкової стало домом для сотні біженців / Фото WOUTER BOS Затратно навіть орендувати житло. Частіше місцеві мешканці  беруть іпотеку . Право на соціальне житло мають малозабезпечені громадяни, проте чекати на нього доводиться роками. Соціальні притулки також переповнені. Крім будівлі колишньої податкової, яка досі перебуває в планах на знесення, інших вільних локацій для великої кількості біженців у регіоні немає взагалі. Попри те, що в кімнатах повністю не відчиняються вікна, а у більшості із них пластикові стелі та стіни, наразі тут проживає близько 300 осіб.  На початку березня Міністерство юстиції та безпеки Нідерландів заявило, що країна може тимчасово  прийняти 50 тисяч українських переселенців.  Тоді для них виділили 30 тисяч місць для проживання,  20 тисяч з яких зайняли майже одразу.  Водночас до середини серпня в Нідерланди прибуло вже  понад 73 тисяч українських біженців. В Оссі після заяви міністерства почали облаштовувати колишню податкову – готувати нові місця для нових вимушених переселенців. Спершу тут було доволі просторо й комфортно –  сім'ям з більш ніж двох людей виділяли навіть по дві кімнати.  Згодом біженців стало більше, а житловий простір звужувався.   Стіни притулку у Нідерландах / Фото WOUTER BOS Українці, які заселилися сюди серед перших мешканці Донеччини, а також околиць Києва, Запоріжжя, Харкова. Остання "хвиля" приїжджих помітно відрізняється – більшає мешканців відносно спокійних областей України, у деяких закінчилися гроші орендувати житло на заході України. Українці, які прибули й прибувають у Нідерланди, окрім BSN до кінця жовтня мають отримати свідоцтво про проживання (IND), тобто дозвіл на проживання, пересування й роботу, який буде чинним до 4 березня 2023 року. Однак в окремих випадках дозвіл може бути продовжено ще на три роки. Водночас приміщення колишньої податкової в центрі міста Осс  попередньо планують зносити в жовтні 2023 року . Куди в такому разі доведеться йти біженцям наразі невідомо. 