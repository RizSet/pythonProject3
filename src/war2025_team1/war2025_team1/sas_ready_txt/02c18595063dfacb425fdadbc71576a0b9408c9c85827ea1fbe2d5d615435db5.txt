Суд заблокував запуск нових будівельних норм в Україні


 Окружний адміністративний суд Києва зупинив дію державної будівельної норми  Планування і забудова території, яка мала набути чинності 1 вересня. Про це передає « ». Згідно з даними в Єдиному судовому реєстрі, позов про зупинення ДБН подала компанія Старонаводницький парк. «Позивач посилається на те, що введення ДБН завдасть йому значної матеріальної шкоди», — йдеться у повідомленні. Як зазначається,  ДБН що оскаржується, не відповідає чинному законодавству, і в разі її набуття чинності компанія буде змушена зупинити роботу на об'єктах, які перебувають на стадії розробки проектної документації, оскільки внести зміни в проектну документацію згідно з новою ДБН неможливо. Позивач також посилався на те, що міністерство не врегулювало порядок будівництва на об'єктах, проектна документація за якими була розроблена до прийняття ДБН, відповідно, виникне необхідність коригування проектної документації щодо споруджуваних об'єктів. Водночас, на думку міністра регіонального розвитку Геннадія Зубка, претензії компанії є «рейдерством реформи будівельної галузі». «Мінрегіон впроваджує європейські державні будівельні норми. Ми розуміли, що це не просто, і опір буде. Сьогодні це стало очевидним. Після опублікування 23 квітня 2018 року наказу Мінрегіону про затвердження ДБН всі зацікавлені сторони мали 90 днів, протягом яких вони мали можливість отримати необхідні роз'яснення, процедурно підготуватися до набрання чинності (нової ДБН — ред). Мотиви судової атаки — відстрочити вступ в дію нового ДБН», — пояснив Зубко. Він додав, що Мінрегіон підготував клопотання про скасування зупинки ДБН.