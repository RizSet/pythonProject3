Скуповують житло, де це ще можливо: як росіяни впливають на світовий ринок нерухомості

 Приміром, росіяни лідирують серед нерезидентів, які купують нерухомість у Дубаї. В Туреччині ними придбано 16 312 будинків та квартир, інформує  24 Канал . Як це впливає на місцеві ринки – далі.  Читайте також  Що робити інвестору при виявленні дефектів у новобудові Як пише  Bloomberg  з посиланням на дані дубайської компанії Betterhomes, минулого року в Дубаї було зареєстровано понад 86 000 угод з продажу житла, що перевищило попередній рекорд у 80 000 у 2009 році. За цей час тут було продано нерухомості на суму близько 208 мільярдів дирхамів (56,6 мільярда доларів), що майже на 80% більше, ніж 2021 року. Зростання цін сповільнилося до 11% у 2022 році порівняно з 21% роком раніше. Відтак ринок нерухомості в Дубаї став одним із небагатьох, де вартість житла впала.  Коментуючи цю новину, бізнесмен-мільярдер та засновник девелоперської компанії DAMAC Properties Хуссейн Саджвані  зазначив , що через схожі тенденції вартість життя в Дубаї та ціни на ринку нерухомості продовжуватимуть зростати. Вже зараз багато мешканців скаржаться, що ціни на оренду житла зросли за рік на 50%. Тому, на думку Саджвані, фактори, які стримують зростання зараз, можуть стати реальною небезпекою для країни у майбутньому. Також,  за даними Турецького статистичного інституту , у 2022 році росіяни стали лідерами із придбання нерухомого майна у Туреччині. Всього за минулий рік вони купили 16 312 будинків і квартир. Для порівняння українці придбали в країні лише 2 574 об'єкти нерухомості. Загалом продаж житла в Туреччині іноземцям зріс на 15,2% за 2022 рік. Країні вдалося продати нерезидентам 67 490 об'єктів. Підвищений попит призвів до підвищення орендних ставок та росту ціни на квартири -- вартість нерухомості в Анталії зросла за останні два роки майже у 5 разів, а сума угоди перевищує середній дохід громадян у Туреччині. Близько 13 000 осіб вже  підписали петицію , яка повинна заборонити іноземцям купувати та здавати в оренду житло. З 1 січня по 9 вересня 2022 року  росіяни придбали  у Грузії понад 13 тисяч квартир. За цей час було зареєстровано право власності 12 335 громадян Росії на 15 164 будівлі, з них 13 262 – житлові квартири. За той же період право власності на 13 850 земельних ділянок у Грузії зареєстрували 10 975 росіян. При цьому міністерства юстиції Грузії поки що не називає точної кількості операцій, проведених із вересня по грудень 2022 року. Тож фактична кількість угод значно вища. Приїзд тисяч громадян Росії збільшив вартість оренди квартир на 210% річних. Згідно із  дослідженнями  TBC Capital зросла на 28% вартість квадратного метра у новобудовах, досягнувши показника у 1 037 доларів. Міграція росіян впливає на вартість нерухомості, але є й інша небезпека, зокрема, русифікація регіонів, де з'являються їхні поселення.  Анталія русифікується, –  зазначив  турецький забудовник Алі Кемаль Гурдал, – багато покупців із Росії подають заяву на отримання громадянства. Закономірно, чим більше росіян переїжджатиме у ту чи іншу країну, тим більше вони можуть тиснути на кінцеві рішення міжнародних організацій. Приміром, заборона на придбання громадянами Росії нерухомості в Європі, яку раніше розглядали як один з можливих обмежувальних заходів, не увійшла до санкційних пакетів ЄС через принципову позицію Кіпру. За останніми даними, 50 тисяч мешканці острівної держвави є російськомовними. 