Після стрімкого подорожчання: ціни на нерухомість Тернополя повертаються до норми

 Наразі ситуація з житлом менш критична. Наприкінці червня ціни знизилися майже у 2 рази. Орендувати жило можна від 5 тисяч гривень на місяць. Середня вартість квадратного метра у новобудові коштує 20 092 гривні, а "вторинки" – 18 тисяч, інформує 24 канал.  Читайте також  Як оформити купівлю нерухомості в період воєнного стану: поради експерта З початку повномасштабного вторгнення Росії, Тернопільська громада  прийняла понад 38 тисяч вимушено переміщених осіб.  Такий приплив переселенців призвела до пікових цін впродовж весни. Ціни почали вирівнюватися наприкінці травня, коли більшість мешканців деокупованих територій повернулися додому.  Зараз винайняти однокімнатну квартиру в новобудові  можна за 7 – 8 тисяч гривень . Тобто за ту ж суму, яку пропонували орендодавці до початку повномасштабного вторгнення. Водночас на сайтах оголошень зустрічаються двокімнатні квартири без ремонту  за 5 тисяч гривень. Рієлтори розповідають також й про найдорожчий сегмент. За їхніми даними, двокімнатка в новобудові при першій здачі коштує  13 – 14 тисяч гривень.  Тернопільські рієлтори зазначають: якщо до кінця літа суттєвих військових змін у країні не буде, скоріше за все, ситуація з житлом у Тернополі не змінюватиметься. Утім попереджають, що ближче до осені ціни знову зростуть. Це станеться, коли до міста будуть повертатися студенти. На початку травня в обласному центрі дозволили реєструвати угоди купівлі-продажу майна, щоправда, з кількома обмеженнями. Тоді заступниця голови Тернопільського відділення Асоціації фахівців з нерухомості України  Любов Мойсюк пояснила , що в місті можна купити квартиру та приміщення у багатоквартирному будинку. Проте угоди щодо купівлі приватних будинків поки що не укладатимуться.   Як змінювалися ціни на первинне житло у Тернополі / Інфографіка dom.ria На тлі відкриття реєстрів ціни на житло почали стрімко зростати. Це пояснювали традиційно обмеженою пропозицією на яку наклався небачений попит. Так, на початку червня середня вартість "квадрата" в новобудові  перевалила за 21 390 гривень , після 17 400, які пропонували продавці у травні.  Зараз ситуація вирівнюється. Ажіотажу не відбулося, а отже ціни знову повертатимуться до звичних тернополянам. Так, вже у липні спостерігається  падіння до 20 тисяч гривень  за квадратний метр.  Серед продавців чимало тих, хто продає вторинне житло. Вартість такого у центрі  стартує від 27 580 гривень  за квадратний метр. У вартість уже входить ремонт та проведені комунікації. У віддалених районах можна купити житло і  за 18 тисяч гривень за "квадрат" . Водночас експерти нагадують, що через невпевненість покупців все більше продавців  погоджуватиметься на торг . Тож можна "вполювати" знижку до 15%.