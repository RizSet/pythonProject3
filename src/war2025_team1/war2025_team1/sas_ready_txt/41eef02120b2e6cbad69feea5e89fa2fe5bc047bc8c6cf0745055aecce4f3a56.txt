Дохідна нерухомість. Як не загрузнути в ремонті, швидше вийти на окупність і зберегти ліквідність

 
Сьогодні, попри кризу через продовження пандемії, інвестиції в нерухомість залишаються досить популярними серед українців, особливо яскраво це виражено у Києві. І не дивно, адже Київ є однією з найбільших столиць Європи, а також центром ділової активності України, а нерухомість в ньому є досить ліквідним активом, незважаючи на різні економічні потрясіння. Ми на своєму досвіді змогли простежити цю тенденцію в еквіваленті зростання попиту на наші послуги – комплексні ремонти житлових і комерційних приміщень. 
 . 
Ми задумали свій сервіс як такий, що полегшить життя пересічним клієнтам, які хочуть отримати облаштоване і затишне житло за зрозумілі гроші і в точний строк. Так була виведена формула – ремонт за 50 робочих днів і за фіксованою ціною. Але з часом ми помітили, що наші послуги мають попит серед людей, що інвестують у нерухомість з метою отримання прибутку. Ми спробували розібратися, з чим це може бути пов'язано, адже зазвичай, для приміщень, які готують під здачу, намагаються знайти підрядника «подешевше» і заощадити на матеріалах, а це вже точно не наш ціновий сегмент і не наші методи. Після спілкування з нашими клієнтами, а також вивчення їхнього досвіду нам стало очевидно, що попри збільшення витрат на проведення ремонту у співпраці з нами, замовники мінімізують свої ризики і комплексно знижують втрати в процесі реалізації всього проєкту. 
 
Якщо розглядати інвестування в дохідну нерухомість як проєкт, то його можна розбити на етапи реалізації. Одним з етапів буде проведення ремонту, а саме розробка дизайн-проєкту і безпосередньо самі роботи. У більшості випадків замовник наймає окремо дизайн-студію і окремо підрядника, що ускладнює комунікацію і негативно впливає на проведення робіт. Іноді дизайн-студія та підрядники можуть рекомендувати один одного як партнери, але в будь-якому випадку відповідальність за результат буде ділитися, що збільшить ризики реалізації проєкту. alterhaus був першою компанією, яка на професійному рівні почала надавати послуги «під ключ» від дизайну до меблів і взяла на себе відповідальність не тільки за весь спектр робіт, але і за гарантовані строки. Чіткі терміни також є дуже важливим фактором, який впливає на успішність проєкту, бо кожен додатковий місяць ремонту позбавляє замовника прибутку, який він міг би вже отримувати від оренди своєї нерухомості. 
 
Більшість клієнтів, з якими ми обговорювали їх попередній досвід відзначали, що фактичні витрати на ремонт та облаштування приміщень завжди перевищували прогнозовані, що негативно впливало на підсумкові фінансові показники проєкту і призводило до розчарування. І дійсно, зупинити ремонт вже не можна і доводиться залучати все нові кошти для завершення проєкту, а іноді навіть йти на зміну недобросовісного підрядника. Багато зізнаються, що якби з самого початку знали, у скільки їм виллється подібний проєкт в підсумку, то можливо, прийняли б інше рішення щодо своїх капіталовкладень. Щоб уникнути подібних ситуацій, ми пропонуємо своїм клієнтам фіксовану ціну за квадратний метр, яка прив'язана до певного дизайнерському стилю. Більш того, ми інвестували гроші в розробку алгоритму, який дозволяє клієнту скориставшись онлайн-калькулятором, що інтегрований в наш сайт, самостійно зробити розрахунок вартості свого проєкту з похибкою не більше 2%. Це не тільки дозволяє нам автоматизувати деякі ланки спілкування з клієнтом, але і самому замовнику допомагає чітко визначити рівень своїх витрат, сформувати бюджет і виправдати в майбутньому свої фінансові очікування від реалізації проєкту. 
 
Що стосується самих дизайнів, то alterhaus підходить з точки зору комфорту, затишку й ергономіки. Нам важливо, щоб нашим клієнтам було приємно переступати поріг своїх осель. Наші дизайнери проходять постійне навчання і беруть участь в реалізації проєктів за кордоном, що дозволяє збирати кращі практики і відповідати сучасним тенденціям. Ми розробили кілька стандартизованих типів дизайну, які спрямовані на максимальне задоволення потреб людини у фізичному та емоційному комфорті, і це, як виявилося, відобразилося на ліквідності тих квартир, які пішли на здачу. Як зізналися нам наші замовники та рієлтори, які працюють з їх нерухомістю, ці квартири не мали простою навіть у найбільш кризові місяці, тому що якісні оздоблювальні матеріали та витриманий нейтральний дизайн дозволяють довше зберегти товарний вигляд нерухомості і затримати її у преміальному ціновому сегменті, а також скоротити витрати на амортизацію. 
Весь отриманий досвід у новому клієнтському сегменті дозволив нам організувати свою структуру таким чином, що ми можемо працювати з «гуртовими» покупцями нерухомості та закривати для них більше ніж 10 проєктів одночасно за нашою формулою – 50 робочих днів і фіксована ціна. 
 
1. Підрядник, який закриває весь спектр робіт і несе результуючу відповідальність, знизить ризики щодо реалізації проєкту. 
2. Фіксована ціна дозволить планувати бюджет проєкту і не виходити за його межі. 
3. Гарантовані та мінімальні терміни виконання робіт допоможуть швидше здати нерухомість і почати отримувати прибуток. 
4. Якісні матеріали та послуги професіоналів забезпечать збереження привабливого товарного вигляду нерухомості. 
5. «Розумні» дизайни дозволять збільшити ліквідність. 
Ми почали свій бізнес у 2015 році під час кризи та віримо в те, що ефективне управління, відповідальне ставлення до своєї роботи і повага до потреб клієнта дозволяють досягти успіху в будь-якій ніші, якою б конкурентною вона не була. 
