Тo build or not to build: Київрада невдовзі має вирішувати долю «Київміськбуду». Що відбувається з компанією?

 
 
 
 У середині квітня ХК «Київміськбуд» заявив про зупинення робіт на основних своїх будмайданчиках – ЖК «Абрикосовий», «Курнатовського», «Мілос», Mirax, «Урлівський-1», «Урлівський-2», «Отрада», «Медовий-2», «Чарівне місто», «Райдужний», Star city. Компанія повідомила про гострий брак коштів і звернулася по допомогу до свого найбільшого інвестора – Київради (80% акцій). Йшлося про   на 300 млн грн і дофінансування в 1 млрд грн. 
«Київміськбуд» був змушений зупинити роботи на будмайданчиках. Додалося ще відключення світла, але відсутність продажів і несплата «розстрочниками» усе ж таки першочергове. Логічним є питання «Коли будівництво буде відновлено у повному обсязі?», – йшлося також у дописі Ігоря Кушніра. 
Як пояснили  у самій компанії, за рік повномасштабної війни КМБ вичерпав певну кількість запасів. 
Але за 10 днів після заяви про зупинення будівельних робіт ситуація раптом змінилася. Ігор Кушнир написав у фейсбуці, що компанія    на чотирьох будмайданчиках – ЖК «Урлівський-1»,  «Урлівський-2», Mirax та «Абрикосовий». 
«Цим кроком «Київміськбуд» засвідчує готовність будувати далі. На компанії лежить відповідальність перед майже 20 000 інвесторів, і ми не збираємося її перекладати», – пояснив Кушнір. 
 Заява «Київміськбуду» говорить про кризу ліквідності в компанії, вважає керівник аналітичного відділу ІК Concorde Capital Олександр Паращій. «У КМБ закінчилися гроші. Це стан, який передує потенційному банкрутству. Якщо вони говорять про фактичну діру розміром 1,3 млрд грн, ми розуміємо, що проблеми дуже серйозні. Це при тому що у них оборот колись був більшим, але у 2020 році складав 1,5 млрд грн», – пояснює Паращій. 
Ситуація навколо холдинга важка, але не унікальна для ринку. Але «Київміськбуд» має свою «секретну зброю», до якої і вдався у важки часи. 
«Компанія «з’їла оборотку» за час  війни. Ця проблема зараз у багатьох гравців. Тому холдинг і попросив допомоги в основного акціонера – міста. Попередня заява про зупинення будівництва була необхідною, щоб прохання про викуп квартир і докапіталізацію стало переконливішим», – розповідає знайомий із ситуацією власник девелоперської компанії, який попросив зберегти його анонімність. 
  Гравці ринку впевнені, що це сталося через помилки менеджменту. «Той, у кого є зобов'язання, мав би передбачити, за рахунок чого він ці зобов'язання має виконати. Коли будь-яка компанія каже: «Дорогі клієнти, ми не можемо виконати наші зобов'язання», це виглядає як помилка менеджера, який не зміг побудувати ефективну модель бізнесу», – вважає засновник компанії M4U Володимир Даниленко. За його словами, у  більшості українських будкомпаній є великий портфель розтермінування. «Але кожна компанія спілкується з клієнтами, які їй винні, і вибудовує комунікацію у такий спосіб, щоб комунікація була в ситуації  : ви платите, ми будуємо», – пояснив девелопер. 
Кожен девелопер має розуміти логіку покупця за воєнних часів: на великі продажі на первинному ринку з першого дня вторгнення годі було сподіватися, вважає експерт ринку Ярослав Цуканов. 
«Під час будь-якої кризи припиняють будувати нерухомість. «Київміськбуд» банкрутує, бо намагався активно будувати під час війни, що є абсурдом. Нехай цивілізовано виходять із цієї ситуації – згортають бізнес, домовляються з вкладниками в недобудованих проєктах, частково повертають кошти. Компанію слід переводити на мінімальні оберти, щоб вона вижила й змогла будувати згодом», – впевнений експерт. 
 Компанія заснована ще 1955 року.  На 80% вона належить київський громаді, а 20% – міноритаріям. Завдяки цьому позиціонується як найнадійніший девелопер країни. Саме «Київміськбуд»  після падіння компанії Максима Микитася «Укрбуд Девелопмент» (входила в державну корпорацію «Укрбуд»). 
Один проєкт, за даними сайту LUN.ua, девелопер реалізує у партнерстві: ЖК «Урлівський-1» зводиться спільними зусиллями з BUD capital. Це небагато – як щодо практики холдингу останніх років. До війні «Київміськбуд» активно реалізовував спільні проєкти з іншими девелоперами: IB Alliance (обидві входять до бізнес-орбіти скандально відомого надрепа  ), Futura Huta (належать Степанові Черновецькому), «Ріел» (Роман Мельник), Perfect Group (нардеп Дмитро Ісаєнко) та інші – всього  . 
Падіння холдингу буде поганою новиною для ринку – насамперед постраждають вкладники. Це близько 30 000 – 40 000 інвесторів. І це буде третє, після «Укрбуду» та «Аркади», гучне падіння, якщо не рахувати   Войцехівського. 
«Буде як з «Укрбудом»: компанію розділять на окремих гравців ринку, а завдяки субвенції з державного бюджету місцевому дофінансують завершення будівництва. І врешті-решт вирішуватимуть проблему знову за рахунок платників податків. Як і з докапіталізацією статутного фонду», – прогнозує можливий розвиток подій за найгіршого сценарію засновник і СЕО девелоперської компанії «Спільнота» Ігор Райков. 
 Опитані   забудовники категорично не згодні з можливим рефінансуванням холдингу «Київміськбуд». На їхню думку, запит до громади про 1 млрд грн зараз виглядає не надто неадекватно. 
«У самому проханні до акціонера докапіталізувати компанію немає нічого поганого. Але, коли власником виступає громада, у киян є запитання до менеджменту: як вийшло, що ви не можете завершити ваші проєкти та за рахунок чого ви отримали цей мільярд збитку?» – вважає Володимир Даниленко.  
«Чому комусь місто має віддавати кошти платників податків, а іншим не має. Це неконкуретна гра. Чим «Київміськбуд» кращий за інші компанії, які також потерпають від обставин війни? І в цей момент холдинг може дозволити собі сказати: я візьму мільярд із бюджету. Тоді постає питання: якщо бюджет міста формується з податків усіх підприємств, у тому числі будівельних, чому ці кошти мають надходити лише в одну компанію», – наголосив девелопер.  
За його словами, у цій ситуації і з боку інших учасників ринку може виникнути аналогічний запит на вливання. «Або хай місто дофінансує всі майданчики інших девелоперів, що потребують вливань, або хай просто візьме кредит у банку або виступить гарантом повернення боргу «Київміськбудом», – резюмував Райков. 
  «На бюджетній комісії, якщо дійде до цього пункту, розглянемо це питання докладніше. Ми орієнтуємося на земельну комісію, яка наразі не ухвалила рішення щодо «Київміськбуду». Справедливе рішення чи ні – залежатиме від того, для чого ці кошти можуть бути видані. Одна справа, якщо за них потім Київ отримає житло для соціальних потреб, інша – якщо це просто капітал, щоб було, – це звісно нікому не треба. Гроші віддати комусь за красиві очі не хочеться», – пояснив Тарас Козак. 
За його словами, Київ має свій бюджет на викуп житла: йдеться про чергу для людей, які його потребують і за законом мають на нього право. Черга рухається повільно, але столиця регулярно закуповує «квадратні метри» на сотні мільйонів гривень. «Можна було профінансувати ці квартири «Каївміськбуду», за пільговою ціною викупити й роздати черговикам. Але точно не давати компанії, яка частково належить Києву, кошти в статутний капітал, щоб вона собі щось вирішувала», – впевнений Козак. 
 Київрада мусить допомогти «Київміськбуду», якщо не хоче його втратити, вважає Олександр Паращій. Але він наголошує: перш ніж ухвалювати рішення та виділяти кошти, необхідно провести аудит діяльності компанії, щоб зрозуміти глибину проблеми. 
На його думку, найбільш дієвою підтримкою справді може стати муніципальна або державна програма викуп житла під потреби певних соціальних груп, зокрема переселенців. «Міська влада також може продати свої активи, щоб врятувати компанію. З боку Київради це також можуть бути державні гарантії під кредити, які банки, можливо, дадуть», – зазначив економіст. 
Втім, якщо про викуп соціального житла у КМБ ще можна говорити, рефінансування за рахунок податкових надходжень виглядає не дуже реальним рішенням. «Загальний чек – 1,3 млрд грн. Навряд чи можна знайти посеред року в київському бюджеті таку суму», – пояснив Паращій.