Інвестиційна рецензія: як заробляти на здачі в оренду комерційної нерухомості, не викуповуючи весь об’єкт

 
 
 
 
 
 
 
 
 
Але почати треба з дослідження самої моделі REIT у світі – лише тоді ми зможемо робити виважені припущення щодо перспектив цього продукту в Україні. 
REIT офіційно з’явилися 1960 року в США з метою надати дрібним інвесторам доступ до непрямого інвестування в прибуткову нерухомість. Портфелі REIT стали формуватися з різних класів нерухомості, серед яких – житлові комплекси, офісні будівлі, центри обробки даних, заклади охорони здоров’я, готелі, інфраструктура (у вигляді оптоволоконних кабелів, веж стільникового зв’язку й енергетичних трубопроводів), торгівельні центри, склади тощо. 
При цьому REIT щороку має виплачувати мінімум 90% оподатковуваного доходу у вигляді дивідендів акціонерам. Тож інвестор отримує як пасивний дохід у вигляді дивідендів, так і можливість заробітку на зростанні котирувань цінних паперів фонду. 
Активи фондів цього типу наразі перевищують $3,5 трлн. А найбільшими за ринковою капіталізацією є такі: 
Як бачимо, ключові фонди знаходяться в США. Середня дивідендна дохідність 172 найбільших фондів становить 6,31%, за даними сайту  , лідери ж обмежуються дохідністю на рівні 2–4% річних. 
Від справ світових перейдемо безпосередньо до продукту Inzhur – де-факто першого публічного REIT у нашій державі. 
Традиційно для наших оглядів розділимо аналіз на дві частини: 
Роботу Inzhur здійснює через Пайовий інвестиційний фонд нерухомості «1001». 
А діяльність фонду регулюється його регламентом та інвестиційною декларацією, як того потребує українське законодавство (Закон України ). 
Алгоритм інвестування простий іпрозорий: інвестор купує цінні папери фонду (інвестиційні сертифікати) за розрахунковою вартістю, та набуває прав: 
Тобто ми вкладаємо гроші у фонд, а управляє ним Компанія з управління активами ТОВ «ІНЖУР» (далі – Inzhur). Важливим є  . Inzhur не може використовувати активи фонду для покриття власних збитків. 
Фонд функціонуватиме до грудня 2032 року, коли Inzhur має викупити цінні папери інвесторів, а до того часу є можливість реалізувати їх на вторинному ринку. Втім наразі кейси з викупом сертифікатів у інвесторів відсутні, що не має дивувати у воєнний час. Тому ринкової вартості активу немає, і за якою ціною реально можна «продати» сертифікати – невідомо. 
Активи фонду формуються виключно з нерухомості, передбаченої Інвестиційною декларацією, та коштів. Зокрема: 
Запланований прибуток фонду становить 10,06% річних у доларах США, відповідно до офіційного курсу НБУ. При цьому важливо пам'ятати, що запланований прибуток не є гарантованим, і це аж ніяк не означає, що ви точно отримаєте таку дохідність, якщо проінвестуєте у фонд зараз. 
Ця дохідність вирахувана з оціночної вартості об’єкту нерухомості та ставок оренди в договорі, що був укладений на момент запуску фонду. Діяльності Inzhur у минулому не є гарантією доходів фонду в майбутньому. 
Зазначимо залежність фонду від єдиного арендатора – мережі «Сільпо». Так, це велика й надійна компанія, але ви не маєте жодних юридичних відносин із мережею. Тому вона не має перед вами жодних зобов’язань виконувати договір чи продовжувати оренду саме цього приміщення. 
Отже, мета зниження ризиків для фонду REIT може передбачати диверсифікацію активів та орендарів, хоч саме продуктові супермаркети є одними з найстабільніших орендарів у кризові періоди. 
Оскільки дохідність для інвесторів декларується в прив’язці до долара США, варто зупинитися на валютних ризиках. В інвестиційній декларації фонду закріплене таке: 
Звичайно, ці орієнтири формувалися до початку війни, і вже зараз курс наблизився до порогового значення 2024 року. В інтерв’ю ЗМІ засновник Inzhur Андрій Журжій підтверджував наявність граничних курсів. Водночас зазначив, що орендна ставка також може залежати від виручки «Сільпо», яка відображатиме інфляційні процеси. 
Нагадаємо: при створенні фонд обіцяв дохідність на рівні 10,1% у валюті. 
Самі виплати здійснюються щомісячно у вигляді дивідендів на карткові рахунки інвесторів. Такі доходи фізичних осіб оподатковується податком на доходи фізосіб за ставкою 9% і військовим збором за ставкою 1,5%. З урахуванням податків чиста дохідність становить 9%. 
В оголошених у жовтні результатах роботи за перші вісім місяців Inzhur опублікував таке: 
Як бачимо, менеджмент фонду реагує на ситуацію і не шукає виправдань у війні. У листопаді інвестори отримали дивіденди за графіком (про що йдеться в публікації на  сторінці фонду). 
Отже, дохідність інвестора з квадратного метра становила $15. 
 , однак орієнтир $15 є вищим, ніж середній по ринку. 
Якщо врахувати те, що Inzhur відмовився від винагороди через війну (а стандартно вона має становити 15-16% від орендних доходів), можливість довгостроково підтримувати заявлену доходність у доларі на наш погляд виглядає непевною. 
Заявлена вартість об'єкта інвестицій (будівля + земельна ділянка) становить $6,4 млн, при цьому інвестори викупили частки еквівалентом $1,34 млн (відштовхуємося від даних із сайту проєкту): 
Як нам повідомили в Inzhur, «часткою, що не продана інвесторам, володіє одна з юридичних осіб компанії-забудовника, і відповідно, як учасник фонду, отримує дивіденди в розмірі, пропорційному своїй частці. Ця юрособа й відчужує свої сертифікати інвесторам на вторинному ринку». 
Розглянемо тепер сценарій, ближчий до реальності: якщо в поточних умовах ітиметься про зниження орендних ставок. До якого рівня може впасти чиста орендна ставка (після вирахування всіх витрат, пов’язаних з експлуатацією об’єкта нерухомості)? У певному сенсі це буде точкою беззбитковості, при якій Inzhur потенційно зможе перекрити дохідність сторонніх інвесторів (10,06% річних) завдяки доходам власної частки у фонді. 
Нагадаємо: це лише оцінка, яка не стосується реальної роботи фонду. Провели ми її задля розуміння порогу міцності проєкту, який виглядає суттєвим. 
Фонд «1001» є першим у своєму роді, і тому його головна мета, крім суто економічної, – стати свого роду вітриною, історією успіху. Саме це, на думку  , більше, ніж юридичні гарантії може забезпечити довіру інвестора. 
Традиційна підозра українців в дусі «зібрали кошти й зникли» тут виглядає малоймовірною. Андрій Журжій зазначив у інтерв’ю, чому саме він вирішив перейти до моделі REIT. Адже й до цього бізнес працював стабільно – об'єкти будувалися та реалізовувалися (усього 30 уже зданих об’єктів, згідно з даними   Smile Development). 
Ця модель дозволяє отримувати регулярний довгостроковий дохід від управління об'єктами нерухомості (здача в оренду), а не від разових, хоча й прибуткових, угод із продажу. Саме про такий довгостроковий горизонт планування   уже писав, прямо пов’язуючи це з розвитком економіки країни. 
При цьому в Inzhur розуміють, що продукт новий, і тому не роблять пряму кальку із західних аналогів. Як зазначає Андрій Журжій: «Класичний REIT – це багато об’єктів у портфелі і дивіденди один раз на рік. Наша модель трохи інша й адаптована до українських реалій: один REIT = один об’єкт в портфелі і дивіденди щомісячно». 
У цьому є перевага, але є і ризики. Окрім низької диверсифікації, існує ще один тонкий момент низької, або нульової ліквідності. До того ж компанія не проводила переоцінку майна, а отже, і ціни сертифікату фонду. Ціна квадратного метра будівлі для нових інвесторів становить $1788, так само, як і до початку війни, і відштовхується від оцінки на момент початку діяльності фонду. 
Інвестор, який планує купувати сертифікати фонду, має розуміти, що, попри стабільне отримання дивідендів на рівні 10% річних, він може зіткнутися із збитками при виході з фонду – коли має відбутися продаж об’єкту нерухомості. 
По суті, купуючи зараз сертифікати, інвестор купує частку в об’єкті за оцінкою $1800 за квадратний метр і має планувати, за якою ціною в майбутньому об’єкт буде реалізовано. 
Так, до 2032 року ринок комерційної нерухомості може значно зрости, але чи є це аргументом для переплати зараз? 
Причому за таких умов інвестори дійсно зможуть зробити ставку як на отримання дивідендів, так і на майбутнє зростання вартості нерухомості. На Заході стандартною практикою для REIT є обіг на фондових біржах – при зниженні цін на нерухомість знижуються й котирування цінних паперів фондів. Саме це робить можливим зайти в актив за ринковою вартістю та вийти з інвестиції достроково. 
Поява нового та необхідного інструменту корисна для українського фінансового ринку. Відкрито нову нішу й можливість альтернативних інвестицій у нерухомість. Але, поки немає вторинного ринку, найбільшим ризиком залишається відсутність ліквідності. Інвестору потрібно бути готовим вкладатися «в довгу», адже остаточна ціна виходу буде визначена лише наприкінці діяльності фонду. 
 
