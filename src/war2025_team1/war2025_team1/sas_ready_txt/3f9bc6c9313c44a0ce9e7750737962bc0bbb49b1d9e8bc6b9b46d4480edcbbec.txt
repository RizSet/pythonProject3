У січні-квітні виконано будівельні роботи на 26 млрд грн, — Парцхаладзе


 За підсумками перших 4-х місяців 2018 року підприємства України вже виконали будівельні роботи на суму 26 млрд грн. Індекс будівельної продукції по відношенню до аналогічного періоду 2017 року склав 99,2%. Про це повідомив заступник міністра регіонального розвитку, будівництва та житлово-комунального господарства України Лев Парцхаладзе. «Будівельна галузь України продовжує демонструвати стабільні результати в цьому році. Так, за підсумками перших чотирьох місяців будівельні підприємства вже виконали роботи на суму 26 млрд грн. Очікуємо, що протягом всього року галузь буде зберігати позитивні показники і падіння, як мінімум, не буде», — сказав він. За підсумками звітного періоду індекс будівництва інженерних споруд склав 100%, будівель – 98,6% (житлових – 96,6%, нежитлових – 101,1%). У розрізі регіонів, лідерами за обсягами виконання будівельних робіт стали Харківська область (2,9 млрд грн), Дніпропетровська область (2,9 млрд грн), Одеська область (2,3 млрд грн) та м. Київ (6,6 млрд грн). Лідери за темпами росту – Запорізька (132,1%) та Чернівецька (130,8%) області. Нове будівництво, реконструкція та технічне переоcнащення становили 82,6% від загального обсягу виконаних будівельних робіт, капітальний і поточний ремонти – 8,8% та 8,6% відповідно.