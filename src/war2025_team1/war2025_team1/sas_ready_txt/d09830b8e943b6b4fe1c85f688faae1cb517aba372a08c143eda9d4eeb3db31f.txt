Законопроєкт про захист інвестицій в новобудови готують до другого читання

 Про це в ефірі єдиного телемарафону розповіла голова партії "Слуга Народу" Олена Шуляк. За її словами, наразі внесено необхідні правки, інформує  24 канал. Читайте також  Новобудови Києва з найкращими видовими квартирами За словами Шуляк, законопроєкт готується до другого читання. Сподіваємося, що в парламенті він буде розглянутий вже найближчим часом. Вже розглянули понад 700 правок, які були подані до нього,  – розповіла депутатка. Метою законопроєкту є створення правових механізмів для гарантування державою речових прав на об’єкти незавершеного будівництва та майбутні об’єкти нерухомості, право на виконання будівельних робіт щодо яких отримано з дати набрання чинності. Серед іншого  проєктом пропонується: За словами Шуляк над правками працювали також профільні міністерства, зокрема мінфін, мінрозвитку громад і територій, міністерство юстиції. Це необхідна співпраця, оскільки законопроєкт зачіпає інтереси донорів і звичайних людей, які інвестують у будівництво роками, але так і залишаються незахищеними. Він також зачіпає тих, хто безпосередньо продає житло на первинному ринку. Це наші забудовники. Він також зачіпає органи влади, які, нарешті, вже повинні навести лад на ринку нерухомості,  – підсумувала Шуляк. Раніше президент Асоціації фахівців з нерухомості (рієлторів) України Юрій Піта, коментуючи проєкт зазначив, що з прийняттям відповідного закону інвестор на первинному ринку отримає повноцінні "права" покупця. Водночас, за його словами, девелоперам доведеться інакше формувати свої бізнес-плани, з огляду на необхідність наявності гарантійних квартир. Нагадаємо, 8 вересня 2021 року  Верховна Рада у першому читанні підтримала законопроєкт №5091  "Про гарантування речових прав на об’єкти нерухомого майна, які будуть споруджені в майбутньому". Проєкт повинен убезпечувати українців від недобросовісних забудовників та гарантуватиме, що житло, яке вони придбають, введуть в експлуатацію. Утім, тоді низка експертів виступили із критикою окремих тез. На їхню думку, документ, прийнятий у першому читанні, не розв'язує проблему пірамідального фінансування об'єктів будівництва. Також відсутній контроль з боку ринкових регуляторів щодо дотримання забудовниками чинного законодавства, праве поле для розвитку ринку страхування ризиків та регламенти для випадків дефолту проєкту житлового комплексу. Наразі очікується на друге читання. У ньому повинні врахувати та усунути пробіли, виявленні у початковій версії проєкту. 