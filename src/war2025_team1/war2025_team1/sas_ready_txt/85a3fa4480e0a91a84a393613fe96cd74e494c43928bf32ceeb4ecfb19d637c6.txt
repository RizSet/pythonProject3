В Україні почали обстежувати будинки, зруйновані під час війни


 В Україні розпочався процес з обстеження зруйнованих та пошкоджених в результаті збройної агресії Росії будівель і споруд. Мета — визначити можливості їх подальшої експлуатації, виконати відновлювальні роботи або демонтаж. Про це повідомила заступниця міністра розвитку громад та територій України Наталія Козловська. «У результаті збройної агресії РФ в Україні пошкоджено та знищено тисячі житлових будинків, шкіл, лікарень та об'єктів критичної інфраструктури. Відтак для їх обстеження вже сформовано низку груп, до яких входять небайдужі фахівці та експерти, які мають відповідну кваліфікацію. І такі групи продовжують формуватися», — сказала Наталія Козловська. За її словами, обстеження мають проводити виконавці робіт, які пройшли відповідну професійну атестацію та отримали кваліфікаційні сертифікати на право виконання робіт. Зараз вирішується питання щодо порядку заходів для визначення можливості подальшої експлуатації таких будівель і споруд, виконання відновлювальних робіт або демонтажу (ліквідації). Нагадаємо, що уряд   механізм проведення обстеження будівель і споруд, пошкоджених у результаті збройної агресії Росії.