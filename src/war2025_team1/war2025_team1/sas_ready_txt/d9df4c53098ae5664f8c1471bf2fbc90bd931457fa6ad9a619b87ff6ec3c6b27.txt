На яку знижку розраховувати, купуючи житло у Києві: відповідь рієлторів

 Про це повідомляють аналітики агенства нерухомості "Благовіст". За їхніми даними, частина укладених у вересні угод припала на інвесторів, що є хорошою ознакою для українського ринку.  Читайте також   ОСББ у новобудовах: як ефективно використовувати ресурс об’єднання У вересні обсяг інвестицій в нерухомість Києва склав 14 мільйонів доларів. Наразі попит формують, як внутрішньо переміщені особи, які переїжджають до столиці разом із бізнесом, так і кияни, які мають у Києві центри життєвих інтересів. Водночас ціни на вторинне житло поки що залишаються стабільними.  Знижки можуть складати від 10 до 30% і залежать від характеристик об'єкта та готовності власників йти на поступки. Найбільший торг можна спостерігати на квартири в об'єктах ранної забудови,  – оцінює стан ринку Генеральний директор АН "Благовіст" Олена Бібєрова. Вона додає, що частка інвесторів, які купують нерухомість для подальшої здачі в оренду, скала 10% від загальної кількості покупців. Найдешевшим обєктом, проданим минулого місяця стала двокімнатна квартира на Софіївській Борщагівці площею 54 квадратних метри – за неї сплатили  25 тисяч доларів . Загалом сегмент бюджетного житла в Києві вартість до 50 тисяч доларів склав 28% від загальної кількості операцій. У сегменті від 50 до 100 тисяч доларів укладено 43% угод з купівлі-продажу квартир в Києві. Цінова категорія від 100 до 250 тисяч доларів складає 20% операцій. Найдорожчим обєктом нерухомості, який продано в Києві в вересні 2022 року, стала окрема 600-метрова будівля на вулиці Межигірській. Її придбали  за 1,2 мільйона доларів . Бібєрова наголосила, що зараз сегментом преміального житла – від 250 тисяч доларів цікавиться лише 9% потенційних клієнтів.