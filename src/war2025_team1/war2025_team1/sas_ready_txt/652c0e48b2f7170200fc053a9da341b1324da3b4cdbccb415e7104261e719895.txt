Китайський забудовник Country Garden вперше допустив дефолт за доларовими бондами


 Китайський забудовник Country Garden Holdings Co. вперше допустив дефолт щодо доларових облігацій. Про це   Bloomberg. Компанія не здійснила виплати відсотків за боргом на суму $15,4 млн у термін, що настав 17 вересня, і не змогла зробити цього протягом 30-денного пільгового періоду, що завершився минулого тижня. Той факт, що Country Garden не здійснила виплати відсотків за борг у пільговий період, є дефолтом, йдеться в повідомленні довірчого керуючого Citicorp International Ltd. для власників облігацій. Раніше цього місяця Country Garden заявила у відповідь на запит агентства, що «ймовірно, не зможе своєчасно виконати» зобов'язання по всіх доларових бондах у зв'язку з «глибокою корекцією китайського ринку житла та спадом продажів». На забудовника чекає реструктуризація боргу, провісником якої стало залучення ним консультантів для перегляду структури капіталу. Загальний обсяг заборгованості Country Garden складає близько $186 млрд, компанія входить до найбільших світових боржників серед забудовників. Акції Country Garden подешевшали на 2,8% за підсумками торгів у Гонконгу у середу. З початку поточного року їхня вартість впала на 74%.