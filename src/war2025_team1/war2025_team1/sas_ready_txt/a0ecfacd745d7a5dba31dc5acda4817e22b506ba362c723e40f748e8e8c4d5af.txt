Подобова оренда житла в Україні: які квартири та де шукають найчастіше

 Про це свідчать результати опитування OLX Нерухомість. Згідно з даними сервісу оголошень, більша частина українців (понад 52%) прагнуть винайняти на кілька діб саме квартиру, ще майже чверть надають перевагу проживанню в будинку, повідомляє 24 канал.  Читайте також  Ринок нерухомості під час війни: державна підтримка для відновлення економіки Для переважної більшості людей (понад 61%) прийнятна ціна за ніч  не може перевищувати 500 гривень.  Ще 29% респондентів зазначили, що готові  витратити до 1 000 гривень.  Лише 10% українців вважають, що вартість ночівлі може становити  до 1 500 гривень.  5% людей наголосили, що ціна за добу може перевищувати цю суму.  Близько 32% людей вказали, що винаймають квартиру чи будинок на вихідні, щоб відволіктися, змінити звичні "декорації" чи відсвяткувати свято.  Ще 25% респондентів орендують житло подобово, щоб вирішити справи в іншому місті. Для українців також важливо зустрітися з близькими та провести час разом. Ця причина займає третє місце за кількістю відповідей серед 23,5% опитаних. Для 15% респондентів короткострокова оренда слугує як тимчасовий прихисток (але не основний). Серед учасників опитування Київ — найпопулярніше місто для подобової оренди. Майже 13% відповіли, що шукають короткострокову оренду в столиці. Ще 10% українців цікавляться житлом у Львівській області, 9% опитаних хочуть винайняти житло подобово на Закарпатті. Київська та Одеська області ділять четверте місце за популярністю (по 8% відповідно), а замикає п‘ятірку Черкаська область — 6,5% опитаних цікавляться короткостроковою орендою в цьому регіоні.