У Львові історичний будинок перебудують під ТЦ з готелем

 Відповідне рішення ухвалив виконавчий комітет Львівської міської ради.  До теми  Пільгова іпотека "єОселя": як отримати кредит на готову квартиру та житло, що будується Судячи з отриманих містобудівних умов та обмежень, двоповерхову будівлю з вежею на вулиці Зеленій, 67 реконструюють та надбудують ще два поверхи. Як зазначив головний архітектор Львова Антон Коломєйцев, забудовник збереже історичний фасад будівлі та всі цінні архітектурні елементи.   Нинішній стан будівлі на вул. Зеленій, 67 / Фото zaxid.net На першому поверсі передбачені торгові площі, а на верхніх поверхах – готельні номери. Коломєйцев розповів, що йдеться не про житлові апартаменти, а саме номери для тимчасового перебування. Було надано планування номерів – там передбачаються суто кімнати з готельною інфраструктурою,  – зазначив головний архітектор Львова.   Візуалізація майбутнього будівництва / Фото zaxid.net Під час засідання виконкому також прийняли протокольне доручення обговорити з власниками суміжних земельних ділянок подальший розвиток цієї території.