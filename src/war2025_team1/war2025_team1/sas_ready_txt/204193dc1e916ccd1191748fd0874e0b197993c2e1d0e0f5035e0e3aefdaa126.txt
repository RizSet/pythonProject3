
Купівля і продаж нерухомості під час війни: що кажуть експерти


 Західна Україна за 18-й день війни стала надійним прихистком для українців, що рятуються від війни. Хтось зупиняється тут ненадовго, щоб рушити далі до Європи, хтось - намагається тут влаштуватися тимчасово. Є і такі, що збираються осісти тут назавжди. У зв’язку з цим, на Західній Україні відзначається зростання попиту і, відповідно, цін на нерухомість. За даними   (рієлторів) України (АФНУ), 3% з тих, хто примусово залишив свої домівки та оселився в західних областях України, зацікавлені в отриманні якоїсь нерухомості. Президент асоціації спеціалістів з нерухомості України Юрій Піта попереджує   під час війни Від початку війни, за словами президента АФНУ, зі зрозумілих причин не працював Державний реєстр прав на нерухоме майно. Угоди купівлі, продажу об’єктів нерухомості не укладалися. За інформацією Міністерства фінансів України, планується відновити доступ до Держреєстру в районах, де немає військових дій. Проте функціонал деяких послуг, найімовірніше, буде обмеженим. Тому, до кінця військового стану в Україні спеціалісти з АФНУ не радять укладати договори поза Держреєстру, наприклад купувати нерухомість за довіреністю, підписувати попередні договори, тощо через незахищеність таких операцій. Тим більше не можна користуватись усілякими «схемами». Придбання квартир сьогодні із дотриманням усіх юридичних вимог неможливе. Насамперед через те, що будь-яка угода, відповідно до  ст. 233 Цивільного  кодексу України, може бути визнана недійсною у зв’язку з наявністю важкої для покупця обставини, незалежно від того, хто був ініціатором такого правочину. А війна є, напевно, найважчою обставиною.