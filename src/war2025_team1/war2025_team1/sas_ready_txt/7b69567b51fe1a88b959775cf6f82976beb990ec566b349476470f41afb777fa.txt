Ціна "квадрату" на первинці стабілізувалася: коли очікувати змін 

 Про це розповів Михайло Підвисоцький, засновник та керуючий партнер групи компаній Concept Group. Зібрали найголовніше.  Цікаво  Справедливість перемогла, – девелопер прокоментував зміни в "ресурсному" законопроєкті 5600 За словами експерта, процес цінової стабілізації в сегментах економ та комфорт, що, до речі, складають понад 70% від усіх новобудов Києва,  розпочався ще з початку жовтня.  Так, за підсумками листопада вартість житла в цих класах змінилися лише в 7%. Експерт зазначає, що таке зростання було "плановим" та здебільшого зумовленим переходом до нових стадій будівництва. Пік цін вже пройдено й у найближчі 2 – 3 місяці зростання вартості метрів квадратних буде лише точкове – в окремих проєктах переважно через перехід до нової стадії будівництва,  – зазначив Михайло Підвисоцький. Водночас експерт розповів, що за підсумками 2021 року вартість житла на первинному ринку столиці зросла на 25 – 35% залежно від якісних характеристик ЖК та активності покупців. За його словами, найбільше зростання цін зафіксоване в нових якісних об'єктах класів комфорт та комфорт+.  Найменше подорожчали об'єкти економкласу  – близько 10 – 15%. Експерт зазначив, що протягом року найбільший попит – понад 80% всіх покупок на первинному ринку столиці припав  на 1- та 2-кімнатні квартири площею до 60 метрів  квадратних на стадії будівництва до 1 року. Водночас частка угод з метою збереження коштів за поточний рік склала понад 55 – 60% від загального обсягу продажів на первинному ринку столиці. У порівнянні з 2020 роком, кількість таких угод збільшилася в середньому на 10%. "Крім здорожчання будівництва, яке суттєво вплинуло на ціноутворення, зростання вартості метрів квадратних було зумовлена достатньо високою активністю громадян, що купували житло на початкових стадіях будівництва з метою збереження власних коштів. Саме тому протягом 2021 року приріст попиту на первинному ринку на 5 – 10% випереджав пропозицію. Це є однією з головних "комерційних" причин стрімкого зростання житла" – наголосив фахівець. До теми  Падіння попиту та ріст цін: як почувається ринок нерухомості наприкінці року За його даними, на кінець 2021 року попит і пропозиція достатньо збалансовані. Однак, як вважає експерт,  понад 70% потенційних покупців  зацікавлені в придбанні квартир у нових якісних об’єктах категорій комфорт та комфорт+. Експерт пояснив, що такі житлові комплекси будуються із сучасних і дорожчих матеріалів з використанням енергоощадних технологій. Приваблює майбутніх мешканців й те, що забудовники створюють самодостатню інфраструктуру із зонами відпочинку та заняття спортом, а їхня територія обладнана системами захисту. "Важливим для покупця є також вдале розташування ЖК: наявність поблизу зон рекреації, зручне транспортне сполучення. Крім того, на його вибір впливає інвестиційний потенціал ЖК, що зводиться. Здорожчання квартир в якісних об’єктах за весь цикл будівництва може скласти в середньому 40 – 50%, що дає можливість покупцеві не лише зберегти, а й примножити вкладені в купівлю кошти, – підсумував Михайло Підвисоцький. Експерт розповів, що починаючи з 2020 року,  девелопери все частіше інвестують власні кошти в процес будівництва , знижуючи залежність зведення ЖК від рівня продажів. Так, станом на початок грудня в Києві понад 25% об'єктів будується шляхом прямих інвестицій забудовника. За його даними, розмір необхідної суми для будівництва проєкту протягом щонайменше 1 року становить  від 40% до 60%  від собівартості проєкту.