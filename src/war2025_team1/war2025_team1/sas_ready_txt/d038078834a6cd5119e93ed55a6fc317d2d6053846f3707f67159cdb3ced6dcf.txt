Затяжна стагнація та падіння цін: за скільки розпродають "вторинку" у Києві

 Описуючи загальну ситуацію на ринку, аналітики наголошують, що наразі існує цілий ряд факторів, які не дають повноцінно відновитися ринку нерухомості. Чого вартий тільки курс долара в обмінниках, який з початку війни зріс майже на 43%.  Варто знати  Втримати ціну не вдасться: чому зараз вигідно інвестувати у новобудови Як розповідає директор департаменту роздрібного цільового кредитування Банку Кредит Дніпро Олександр Мришук, на ринку склалася ситуація, коли є велика кількість людей, які бажають продати нерухомість, але немає попиту. Водночас, за його словами, є достатня кількість людей, які, напевно, придбали б житло, але у них немає можливості. Держава та банки могли б стати містком, який би поєднав потреби цих людей, та допоміг відновитися ринку нерухомості,  – вважає Мришук. Тож наразі доводиться очікувати задекларовану Кабінетом міністрів програму пільгової іпотеки під 3%, яка дозволить з 1 жовтня отримати пільговий кредит першим кандидатам з чотирьох пільгових категорії.    Ситуація на ринку вторинної нерухомості / Інфографіка Address.ua У липні 2022 року  медіанна вартість столичної "вторинки" зменшилась на 5,3% у порівнянні з червнем  – до 1 424 доларів за квадратний метр. Цей же показник в категорії однокімнатних квартир  зменшився на 6,6%  до 1 599 доларів. Двокімнатні квартири  впали в ціні на 7,5%  – до 1 387 доларів. Медіанна вартість трикімнатних квартир  знизилась на 5,3%  та склала 1 231 долар за квадратний метр.    За скільки продають вторинну нерухомість у Києві / Інфографіка Address.ua Найдорожчим районом Києва, як і до повномасштабного вторгнення, є Печерський. Вартість "квадрата" на вторинному ринку становить 2 090 доларів за квадратний метр.  Найдешевші "квадрати" можна знайти у Святошинському районі. Станом на липень 2022 року, медіанна ціна тут становить 1 101 долар.   В якому районі Києва найдешевша та найдорожча "вторинка" / Інфографіка Address.ua У липні попит розподілився таким чином:   Попит на квартири за вартістю / Інфографіка Address.ua Найбільш затребуваними виявилися двокімнатні квартири. Ними цікавилося 42,5% користувачів. Однокімнатними квартирами цікавились 40,8% користувачів порталу. Трикімнатними квартирами – 16,3% користувачів, які шукають нерухомість для покупки.   Попит на квартири за кількістю кімнат / Інфографіка Address.ua При цьому найбільший попит у покупців був зосереджений в категорії від 35 – 50 метрів квадратних, частка таких запитів до порталу Address.ua становить по 40,7% від загальної кількості. Квартирами до 35 метрів квадратних цікавляться 37% претендентів. Відсоток запитів на квартири площею від 50 – 80 метрів квадратних склав 18,5%.   Попит на квартири за площею / Інфографіка Address.ua Рівень зацікавленості нерухомістю залишається критично низьким – менше чверті від довоєнних показників. Попит, що залишився, сконцентрований у самих бюджетних категоріях. 73% запитів відносяться до квартир вартістю менше ніж 50 тисяч доларів. При цьому на двокімнатні квартири припадає більше запитів, ніж на однокімнатні,  – зазначив директор City Development Solutions Роман Герасимчук.  Він додав, що найчастіше житлом цікавляться ті, чия потреба у житлі має критичний характер. Через це цінова ситуація на ринку тяжіє до стагнації. Ціни на вторинні квартири знаходяться на рівні січня 2022 року з невеликим зміщенням у більший бік. Вторинний ринок ще має певний запас міцності, що дозволяє "перечекати" кризовий період без драматичного зниження цін. Проте, якщо до кінця року ситуація з попитом не покращає, продавцям доведеться знижувати ціни.