Рейтинг забудовників передмістя Києва. Методика.


 Рейтинг забудовників передмістя Києва формується в 3 етапи. Співробітники відділу баз даних «Мінфіну» збирають офіційну інформацію про нові об'єкти житлової нерухомості в передмісті столиці, побудовані за звітний період. Введення житлового будинку в експлуатацію має бути підтверджене сертифікатом або декларацією про готовність об'єкта від Державної архітектурно-будівельної інспекції України (ДАБІ). Відповідна інформація внесена до реєстру ДАБІ та знаходиться у відкритому доступі. Співробітники «Мінфіну» ідентифікують компанію-забудовника і житловий комплекс, до якого належить будинок, за вказаною в документах адресою. Для цього відділ баз даних використовує відкриті джерела інформації: пошукові системи, спеціалізовані портали про нерухомість, офіційні сайти забудовників. Інформацію щодо учасників рейтингу можна подивитися у  . Якщо редакція отримує нові дані про забудовника, вона оновлює його досьє в режимі реального часу. «Мінфін» може внести зміни в рейтинг і опис забудовників, якщо компанія-учасник надасть документи, що уточнюють опубліковану інформацію. На початок списку потрапляють компанії, які за звітний період ввели в експлуатацію більшу кількість житлових будинків. Ми обрали саме цю модель, оскільки число зданих будинків — єдиний показник, який знаходиться у відкритому доступі і може бути перевірений у базі даних ДАБК. Більше половини забудовників навідріз відмовляються показувати свої сертифікати, в яких зазначено точну кількість побудованих квадратних метрів. Це означає, що цей показник, як і кількість квартир, ми можемо порахувати лише приблизно. «Мінфін» вважає, що вибудовувати рейтинг на базі неточних даних неправильно. Тому ми ранжируємо забудовників, виходячи з кількості побудованих ними будинків. Також ми не враховуємо суб'єктивні оцінки комфортності і якості, які слугують критеріями розподілу місць у деяких інших рейтингах. Якщо кілька забудовників за звітний період побудували однакову кількість будинків, вище місце займає той учасник, який здав в експлуатацію більше квартир. . У дослідження не входять 2-поверхові будинки та котеджні містечка. Білогородка, Бориспіль, Боярка, Бровари, Буча, Васильків, Вишневе +10 км, Ворзель, Вишгород +10 км, Гатне, Глеваха, Гостомель, Ірпінь +10 км, Коцюбинське, Крюківщина, Новосілки, Нові Петрівці, Обухів, Петропавлівська Борщагівка, Підгірці, Святопетровське, Софіївська Борщагівка, Щасливе, Тарасівка, Чабани, Чайки, Ясногородка. У рейтинг не входять населені пункти, в яких за звітний період не було здано в експлуатацію жодного багатоквартирного будинку. Багато об'єктів в передмісті зводять забудовники-фізичні особи. У подібних випадках «Мінфін» ідентифікує забудовника за назвою його ЖК і вказує фактичного замовника будівництва в описі. У рейтингу присутні об'єкти забудовників, у яких пакет дозвільної документації може бути неповним, але вони, тим не менш, продовжують активно продавати квадратні метри в своїх проектах. Інформація щодо кінцевих бенефіціарів забудовників і щодо проблем з документами оновлюється в режимі реального часу. У рейтингу відображено цільове призначення ділянок, відведених під будівництво кожного з об'єктів. У таблицях воно зазначено у вигляді кодів. Нижче ви можете побачити їх «розшифровку».