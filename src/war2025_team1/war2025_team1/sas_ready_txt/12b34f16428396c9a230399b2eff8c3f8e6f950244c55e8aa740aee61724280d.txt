Найкращий відгук січня: як клієнтці А-Банку довелося продати машину, аби сплатити кредит за знищений будинок


 Редакція Мінфіну   на найкращий відгук про роботу банків у січні. Ним стала клієнтка А-Банку під ніком Elena8888888, яка розповіла, як їй довелося повністю закрити  , хоча збудований на ці гроші будинок був знищений війною. Її досвід може бути корисним іншим читачам «Мінфіну». Авторка відгуку пише, що півтора роки тому взяла кредит в А-Банку на будівництво будинку. Дім побудували у смт Макарів Київської області, але довго ним не нарадувались: через кілька місяців почалася війна, ворог вщент зруйнував будинок. Жінка звернулася в   з надією, що фінустанова поставиться до її ситуації з розумінням і піде на поступки у сплаті кредиту. «Написали ми в А-Банк, що так мовляв і так, дому немає, нема чим платити % за кредит, від оплати кредиту не відмовляємося, просимо, щоб нам не нараховували % за користуванням кредитом або хоча б їх зменшили, щоб ми могли погасити саме тіло кредиту», — розповідає Elena8888888. У відповідь співробітники банку запитали документи, які підтверджують руйнування, пообіцяли їх детально вивчити і увійти в становище. За словами споживачки, усі копії відповідних документів — від МНС, поліції, з «Дії», з сільради — було відправлено у банк. З рішенням банк не забарився. «Через пару годин передзвонила пані і повідомила, що, на жаль, % за користування кредитом банк нараховуватиме і навіть не зможе зменшити їх, оскільки гроші були взяті на будівництво будинку, а не на сам будинок. Абсурд, звісно. Як виняток запропонували нам не вносити мінімальний платіж, але % за місяць за повною ставкою все одно будуть нараховані. Тобто чим раніше ми кредит закриємо, тим менше ми винні банку», — пише авторка відгуку. У результаті історія із кредитом для Elena8888888, як вона повідомила, закінчилася тим, що довелося продати машину і погасити кредит й відсотки, які були нараховані за 9 місяців війни. У пресслужбі А-Банку зауважили, що банком сформовані процедури для перегляду заборгованості клієнтів та надання більш лояльних умов для погашення простроченої заборгованості, яка виникла з причини агресії рф. «Банк йде назустріч усім клієнтам, у т.ч. у наданні реструктуризації. Усі нестандартні звернення розглядаються та вирішуються індивідуально, підлаштовуючись під можливості в першу чергу — клієнта, а потім уже — банку», — запевнили в А-Банку. Щодо випадку, описаному у відгуку Elena8888888, то у пресслужбі фінустанови пояснили, що не змогли посприяти у вирішенні проблеми клієнта через брак інформації. «На жаль, в отриманому відгуку щодо роботи банку відсутня інформація щодо даних клієнта для можливості перегляду історії звернень та причини відмови. На наш запит в особисті повідомлення, користувач Elena8888888 особистих даних не надав, на повторний запит від   р. відповідь також не надійшла. На сторінці Мінфіну можна побачити, що користувач останній раз був на сайті   р., однак відповідь банку не надіслав», — підкреслили працівники банку в коментарі «Мінфіну». У фінустанові також поінформували, що банком були зроблені й інші кроки, щоб з’ясувати всі обставини й отримати повну картину по даному випадку. «Для пошуку клієнта ми ініціювали перегляд звернень клієнтів   р.   р. щодо погашення заборгованості, надання кредитних канікул / реструктуризації, однак ситуацій, подібних до описаної у відгуку, не вдалося відшукати. Додатково банк переглянув усіх клієнтів, які зареєстровані за адресою, вказаною у відгуці, — Київська область, пгт. Макаров, однак серед 363 таких клієнтів банку відсутні клієнти з подібним зверненням до банку», — йдеться у коментарі. В А-Банку запевняють, що готові розібратися у ситуації клієнта та переглянути умови погашення заборгованості. Для цього просять клієнта вийти з банком на зв'язок. Приз за найкращий відгук місяця — 500 грн. Щоб потрапити до числа претендентів на звання «найкращий», відгук має відповідати ряду критеріїв: Більше про правила «Найкращого відгуку місяця» 