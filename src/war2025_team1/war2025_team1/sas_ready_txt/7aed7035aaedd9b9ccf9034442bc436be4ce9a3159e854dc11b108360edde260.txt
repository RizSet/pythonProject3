Житло бізнес- і преміум-класу може зрости в ціні на 10-15% — експерт


 У 2021 році середня вартість житла в сегменті концептуальних житлових комплексів поліпшеної якості може збільшитися в середньому на 10-15%. Так вважають фахівці компанії «КПС-Груп», про що йдеться в пресрелізі компанії. Вартість одного квадратного метра залежить від стадії і локації будівництва, рівня попиту та репутації забудовника. Український ринок, переконаний менеджер проєкту компанії «КПС-Груп» Сергій Овчинников, перебуває в  . Цьому сприяють посилення конкуренції на фоні обмеженого попиту. «Розрив між концептуальними сучасними ЖК та економ-класом посилюється за всіма параметрами. І в подальшому тенденція поглибиться: забудовники дедалі частіше будуть конкурувати в сфері маркетингових рішень, концепції, інфраструктури. Покупець від цього тільки виграє. Економ-об'єкти залишаться в стороні і між собою конкуруватимуть ціною», — говорить Сергій Овчинников. Ще одним трендом 2021 року стане  . «Ми вже спостерігаємо цю тенденцію зараз. Невеликі компанії дедалі частіше співпрацюють з великими, щоб мати можливість залишитися на ринку. Існуюча конкуренція між забудовниками, дефіцит фінансування, обмежений попит і невизначені правила гри призводять до підвищення «порога» входу на ринок. «Новачок» без репутації і портфеля проєктів вже не може, як раніше, реалізувати проєкт, маючи кошти тільки на три-шість місяців фінансування будмайданчика, а решту залучити з ринку. Ця схема може спрацювати для великих гравців, але маловідомому забудовнику покупці побояться довірити свої гроші», — підкреслює експерт. Овчинников також вважає, що  в 2021 році потрібно вирішити ряд важливих питань, таких як: «Вирішення цих, частково пов'язаних між собою питань, може стати базисом для розвитку ринку на найближчі 5-10 років», — резюмував Сергій Овчинников. У 2021 році забудовники чекають збільшення витрат на створення якісних проєктів у середньому на 20%, а протягом трьох років — на 30-35%. На думку Овчинникова, збільшення собівартості будівництва пов'язане насамперед з тим, що забудовники стануть приділяти дедалі більше уваги створенню комфортного життєвого середовища, облаштуванню внутрішнього простору ЖК, будівництву містких підземних і наземних паркінгів. Крім цього, на собівартості позначиться поступова переорієнтація забудовників на застосування енергозберігаючих технологій у запланованих проєктах. «У деяких європейських країнах різниця в ціні між енергозберігаючими об'єктами і тими, що будуються за старими технологіями, досягає 1500 євро/кв. м. Але через дорогі комунальні послуги енергозберігаюче житло популярне. Українські забудовники тільки починають йти цим шляхом. І все ж в доступному для огляду майбутньому енергозбереження стане важливою якісною характеристикою житлових комплексів», — підкреслив Сергій Овчинников.