Оренда квартир подорожчає як у Києві, так і у західних регіонах: головні причини

 Експерти наголошують, що  ринок оренди житла  сьогодні є вкрай неоднорідним та спекулятивним. Дешеві квартири вже закінчилися. А квартири поблизу енергетичних об'єктів сьогодні насторожують потенційних клієнтів. Тому власники пропонують тут великі знижки. Читайте також  Як купити житло дистанційно: відомий український девелопер розповів про зручний спосіб Орендна вартість квартир загалом по Україні  почала зростати з червня  – тоді її медіанне значення становило 177 гривень за квадратний метр, що на 10,2% менше, ніж у січні. У липні медіанна ціна зросла до 184 гривень за квадратний метр, у серпні – до 190 гривень. При цьому саме в останній місяць літа медіанна ціна оренди квартир вперше з квітня  показала невелике зростання у доларовому вираженні . За словами експерта ринку нерухомості Михайла Артюхова, з початком осені ціни на ринку почали зростати ще активніше. На це вплинули  спекуляції недоброчесних рієлторів.  Він розповів, що на початку серпня київський ринок нерухомості був у сплячці, але в один момент він різко пожвавився через відкладений попит, а всі пропозиції швидко розібрали. Крім того, недоброчесні посередники вивели на ринок власників, які притримували житло, щоб здати його дорожче. А восени – почали ходити по орендодавцях, які вже поселили мешканців за 6 – 7 тисяч гривень та пропонували їм орендарів, які будуть сплачувати більше.  Цікаво  Квартира з вільним плануванням: що врахувати, аби уникнути помилок під час ремонту Як зазначила експерт ринку нерухомості Вікторія Берещак, на початку жовтня у Києві вже почали спостерігатись тенденції до зниження вартості оренди, а тимчасове зростання цін є нерелевантним. Вона зауважила, що у жовтні, порівняно з березнем, ціни на оренду однокімнатних квартир у Києві знизилися на 3 – 4%, двокімнатних – на 6 – 7%. Повідомлення моніторингових агентств про 7 – 8% зростання не є репрезентативними, оскільки стосуються переважно житла у відносно захищених районах міста. Наприклад, власники квартир в глибині Голосіївського району вважають, що мешканці Троєщини захочуть поїхати трохи далі від ТЕЦ. І тому підіймають ціну оренди. Але це окремі лоти, які не показують ситуацію на ринку,  – вважає Берещак. Надалі, на її думку, ринок стабілізується та перейде до поступового зростання на рівень інфляції. Також ціни будуть підігріватися додатковим попитом з боку переселенців з близьких до фронту регіонів.  Ще більш схильним до спекуляцій є ціноутворення на оренду в західних регіонах, кажуть експерти. Так, ще у серпні медіанна ціна оренди  у Закарпатській області  становила 366 гривень за метр квадратний – це майже на 200% перевищувало рівень січня та на 11% – липня. Майже на київському рівні ціни перебували  у Чернівецькій та Івано-Франківській областях  (246 гривень за метр квадратний. А  у Львівській області  медіанне значення оренди становило 298 гривень за метр квадратний.  Водночас  за прогнозами експертів , західні регіони будуть лідирувати по угодах у сфері нерухомості. Це стосується й оренди житла. Тож подорожчання практично неминуче. 