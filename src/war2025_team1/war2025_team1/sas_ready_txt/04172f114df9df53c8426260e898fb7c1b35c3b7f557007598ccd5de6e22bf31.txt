Санаторії Трускавця модернізують під житло для переселенців

 Проєкт буде реалізуватися на основі державно-приватного партнерства (ДПП) із метою інтеграції переселенців в економіку субрегіону. Варто знати    Вперше на EXPO Real: хто представляв Україну на найбільшій виставці нерухомості у Європі Відомо, що у закинутих будівлях двох санаторіїв "Рубін" та "Янтар" облаштують житло із їдальнями та соціальними центрами. Відтак вдасться отримати  додаткові 32 тисяч метри квадратних , де можна розселити внутрішніх переселенців, які прибувають на Львівщину.  За прогнозами, в приміщенні колишніх санаторіїв  зможуть поселити від 1,6 – 3 тисяч осіб . Йдеться як про сім'ї, так і про самотніх людей, які потребують житла.  11-поверхові санаторії збудували у Трускавці на початку 1980-х років. Зараз вони входять до ПрАТ "Трускавецькурорт", на яке нещодавно було накладено арешт у межах кримінального провадження щодо відчуження майна об’єктів нерухомості, які перебували в управлінні Федерації професійних спілок України, ПрАТ "Укрпрофоздоровниця" та ПрАТ "Укрпрофтур". До теми   Які підземні паркінги можуть стати бомбосховищами: пояснення девелопера Партнер Integrites Олег Загнітко нагадав, що обидві будівлі  були законсервовані  на початку російської агресії  у 2014 – 2015 роках . Наразі, за його словами, їхній простій лише шкодить Трускавцю.  Для міської громади залишатиметься проблемою відмирання, ерозія соціальної тканини громади та криміналізація мікрорайону – і залишатиметься стільки, скільки пустуватиме нерухомість,  – пояснив Загнітко. Наразі Integrites опікується юридичним та фінансовим структуруванням із метою перепланування та перепрофілювання декількох будівель у центрі міста. Це дасть змогу  швидко ревіталізувати мікрорайон  у курортному субрегіоні із залученням низки ресурсних джерел. Проєкт у Трускавці є частиною Rehousing Ukraine Initiative (Ініціативи житлового забезпечення України). Наразі ініціативи ІЖУ направлені на відновлення країни після російського вторгнення. Одним із аспектів діяльності є також забезпечення переселенців якісним житлом.