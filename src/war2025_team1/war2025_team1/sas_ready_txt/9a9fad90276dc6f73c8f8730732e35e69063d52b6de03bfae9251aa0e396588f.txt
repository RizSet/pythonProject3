Ціни на квартири в Україні зросли на понад 15% за рік: які помешкання подорожчали найбільше

 Зростання цін на житло уп'ятеро вище, ніж офіційний рівень річної інфляції – 3,2%. Про це свідчать дані Державної служби статистики. Зверніть увагу  Купівля квартири в новобудові: що треба знати про акт приймання-передачі житла Вартість квартир на первинному ринку зросла на 17,6% за рік, а на вторинному – на 15,3%. Однокімнатні квартири в новобудовах стали дорожчі на 17,8%, а на вторинному ринку – на 15,9%. Двокімнатні квартири на первинному ринку подорожчали на 17,5%, на вторинному – на 15,2%. Ціни на трикімнатне житло  в новобудовах зросли найбільше – на 17,9% . На вторинному цей показник становить +15,5%.   За рік вартість квартир зросла / Дані Держстату Водночас обсяги нового житлового будівництва в Україні спадають. За рік від'ємний показник досяг 37%. Середня ціна за квадратний метр у Львові  сягає 55 тисяч гривень , в Ужгороді – 39 тисяч гривень за квадрат, а в Чернівцях – 38 тисяч гривень за квадрат. Найбільший попит є на однокімнатні квартири площею 45 квадратних метрів. У Львові такі помешкання коштують в середньому 55 − 60 тисяч доларів, в Ужгороді – від 40 до 50 тисяч доларів, а в Чернівцях – від 35 до 45 тисяч доларів.