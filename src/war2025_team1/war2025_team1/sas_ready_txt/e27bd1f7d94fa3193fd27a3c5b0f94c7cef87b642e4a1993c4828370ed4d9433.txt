ФГВФО знову виставить на продаж стадіон «Чорноморець»


 Фонд гарантування вкладів фізичних осіб (ФГВФО) проведе черговий аукціон з продажу одеського стадіону «Чорноморець» з початковою ціною 733 млн грн. Про це   прес-служба Фонду. Голландський аукціон відбудеться 26 вересня. Початкова ціна реалізації – 733, 25 млн грн. Загальна площа нежитлової нерухомості, що продається єдиним лотом — 80 289 кв. метрів. Комплекс будівель та споруд включає в себе, зокрема: чашу стадіону з футбольним полем, VIP-ложі, допоміжні приміщення, бізнес-центр з рестораном загальною площею майже 10 758 кв. метрів, фітнес-центр загальною площею 4 300 кв. метрів, готель загальною площею 9 817 кв. метрів, підземний паркінг. Всі активи знаходяться на балансі АТ «Імексбанк». Як повідомлялося раніше, ФГВФО отримав стадіон «Чорноморець» в якості застави по кредитах, які видав збанкрутілий «Імексбанк». Це чергова спроба ФГВФО продати зазначені об'єкти.