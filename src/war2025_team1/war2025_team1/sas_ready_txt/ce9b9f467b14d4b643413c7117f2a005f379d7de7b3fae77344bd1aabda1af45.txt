Держмолодьжитло надаватиме соціальну іпотеку під 3%


 З понеділка, 17 травня, стартує новий проєкт соціальної іпотеки для внутрішньо переміщених осіб. Про це повідомив голова правління Держмолодьжитла Сергій Комнатний на Другому іпотечному форумі. За словами Сергія Комнатного, Державний фонд сприяння молодіжному житловому будівництву спільно з німецьким банком KfW запускає новий проєкт з кредитування внутрішньо переміщених осіб. На його реалізацію уряд Німеччини виділив фінансування обсягом 25,5 млн  . За рахунок цих коштів будуть надані   внутрішньо переміщеним особам під зручні для них умови: «Найголовніше, що кошти, які будуть надходити від позичальників, не потрібно повертати німецькій стороні. Вони будуть спрямовуватися на нові кредити. Тобто, нам надають ресурс майже 900 млн грн обігових коштів для кредитування внутрішньо переміщених осіб», — підкреслив голова правління Держмолодьжитла. Планується, що у перший рік реалізації проєкту житлом вдасться забезпечити майже 1 тис. сімей.   За словами Сергія Комнатного, загалом у реєстрах Держмолодьжитла на сьогодні перебуває понад 60 тис. сімей, які належать до соціально незахищених категорій. Це насамперед внутрішньо переміщені особи, учасники АТО, молодь, медичні працівники. Останніх два роки для установи були непростими, зазначив глава Держмолодьжитло. Через зменшення фінансування основних державних житлових програм забезпечити житлом вдалося тільки понад 2 тис. українських родин, які належать до соціально незахищених категорій.