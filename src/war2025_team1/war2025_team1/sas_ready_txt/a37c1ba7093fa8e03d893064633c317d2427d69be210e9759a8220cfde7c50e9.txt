Скільки коштує квартира біля метро у Києві: свіжі дані по районах

 Квартири у будинках, побудованих неподалік від станцій метро, обходяться дорожче. Скільки коштує житло поблизу найбільш популярного виду транспорту у Києві – читайте нижче. Цікаво  У Києві подорожчали квартири: чому їх знімають з продажу У Києві цей вид житла залишається одним з найбільш доступних. На Борщагівці  двокімнатну хрущовку  можна купити за  35-42 тисячі доларів . У тому ж Святошинському районі в подібних будинках поблизу метро за квартиру доведеться викласти  близько 50 тисяч доларів. На ДВРЗ у Дарницькому районі двокімнатна хрущовка обійдеться  в 35-40 тисяч доларів , а в пішій доступності до метро –  від 47 тисяч доларів. Двокімнатну хрущовку біля Ботанічного саду на Печерську (близько 30 хвилин пішки до метро) можна купити  за 50-60 тисяч доларів , а біля метро –  за 75-85 тисяч доларів . Метро – найпопулярніший вид транспорту в українській столиці / Фото Pixabay Важливо  Вторинне житло: 13 мінусів, які потрібно знати до покупки Порівняти ціну на квартири у нових будинках набагато складніше, ніж у старому житловому фонді. Це пов'язано з тим, що  типових проєктів у новобудовах немає . Ціна за квадратний метр житла  залежить від багатьох нюансів  (матеріали, планування, інфраструктура, етап будівництва, наявність дозвільних документів, ім'я забудовника та ін.). Однак сайт stroyobzor оприлюднив статистику цін в усіх київських районах, а також окремо вартість житла у будинках біля метро. Квартири біля метро обходяться дорожче на 30-50% / Інфографіка stroyobzor Як зазначив глава комітету інформаційних технологій та аналітики Асоціації фахівців із нерухомості України Едуард Бразас, у Києві ціна квартири в пішій доступності до метро  на 10-30% вища , ніж в інших будинках.