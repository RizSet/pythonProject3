Від Укрбуду ми отримали в «спадок» 1 мільйон квадратних метрів недобудов — президент Київміськбуду


 Як підкреслив президент холдингової компанії «Київміськбуд» Ігор Кушнір, його компанія отримала в «спадок» 1 млн кв. м незавершеного житлового будівництва. Про це він   «Мінфіну» в ексклюзивному інтерв'ю.   За словами Ігоря Кушніра, станом на кінець травня прийнято 17 житлових об'єктів: «Перші п'ять житлових комплексів вже повністю введені в експлуатацію. Один об'єкт ми ще не прийняли — ЖК Solar City, оскільки по ньому ще тривають суди. Ще один об'єкт — ЖК Art House — ми доводимо до розуму. Цей житловий комплекс пов'язаний з Міноборони і по ньому є безліч питань. Зокрема, не все гаразд з проєктними договорами, земельними відносинами і т. ін.», — підкреслює президент холдингу. Фактично всі об'єкти, які отримав Київміськбуд, були в так званому розібраному стані. «Проєктували одне, будувалося інше, відсутні деякі документи, не всі питання залагоджені. Тобто фактично кожен об'єкт у нас проблемний. Якщо говорити про те, які об'єкти збиткові, а які в плюсі, то нам дісталися всі мінусові», — зауважив Кушнір. Єдина можливість, запевняє президент Київміськбуду, — «це поруч з тими об'єктами, на тій самій землі, побудувати нове житло. А оскільки ділянки це дозволяють, то ми так і збираємося зробити». Саме за рахунок цього житла Київміськбуд і збирається перекривати всі мінуси, які існують на вже прийнятих «укрбудівських» об'єктах. Крім 1 млн кв. м, що нам дісталися, у Київміськбуду є можливість нового будівництва близько 400 тис. кв. м. «Зараз вони в проєкті, ми працюємо над документацією. Думаю, до кінця літа ми зможемо почати будівництво, як мінімум, трьох ЖК», — уточнив президент холдингу. Щодо фінансової складової ситуації, питання розглядатиметься індивідуально по кожному інвестору. «Так, якщо людина оплатила повністю за квартиру, то до неї немає жодних питань. Якщо ж ні, то у неї є два варіанти. Після того, як ми приймаємо об'єкт, ми даємо 10 днів на те, щоб люди змогли закрити операцію за старими цінами. Якщо у них немає такої можливості, вони будуть змушені прийняти нові правила гри, тобто платити вже за нашими цінами, нашим тарифом, нашим графіком», — підкреслив Ігор Кушнір. На запитання кореспондента «Мінфіну», чи не перешкоджатимуть прийняті   реалізації власних планів, Ігор Кушнір зауважив, що плани на 2021 рік у холдингу грандіозні. «В цілому, думаю, вийдемо на цифру приблизно 600 тис. кв. м. В цілому на стадії будівництва перебуває 2,5 млн кв. м. До кінця року плануємо здати 12 житлових комплексів: 5 — це наші об'єкти, тобто Київміськбуду, і 7 — Укрбуду. Але ми їх не розділяємо, тепер вони всі Київміськбуду. Плюс паркінги і садки», — розповідає Кушнір.