Україна хоче повернути 18 будівель у Великій Британії, які після розпаду СРСР привласнила росія

 Про це повідомив посол України Вадим Пристайко. За його словами, конфлікт майнового характеру лишався невирішеним понад 30 років, однак нині є всі підстави для його розв'язання. Варто знати  Квартира з панорамними вікнами: чи купуватимуть таке житло після завершення війни Серед будівель, які планують повернути, є маєток Сікокс-Хіт в Англії, який нібито використовується російськими дипломатами й співробітниками ФСБ для відпочинку. Також в список входить другий за величиною будинок в Лондоні після Букінгемського палацу, власником якого є підсанкційний російський мільярдер андрій гур'єв. Загальна вартість лише цих двох будівель може досягати 100 мільйонів фунтів стерлінгів. Посольство держави-агресорки у Великій Британії заявило, що претензії України на будівлі, які можуть стати предметом міждержавного позову, не є юридично обґрунтованими, пояснивши це тим, що як єдина правонаступниця колишнього Радянського союзу росія отримала права на радянську власність за кордоном. Окрім цього, росія стверджує, що приміщення дипломатичних представництв захищені принципом дипломатичного імунітету та закликають Британію дотримуватися принципів Віденської конвенції про дипломатичні зносини. У 1999 році тодішній посол Володимир Василенко попросив британський уряд визнати бенефіціарний інтерес України в об’єктах нерухомості, однак через 3 роки його пропозицію відхилили. Наразі українська сторона займається пошуком адвоката. Цю інформацію підтвердив Вадим Пристайко.