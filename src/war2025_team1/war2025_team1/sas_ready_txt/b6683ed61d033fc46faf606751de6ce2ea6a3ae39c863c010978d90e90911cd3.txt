В Україні зріс запит на квартири в розтермінування: які програми пропонують девелопери


 Майже 40% ЖК Києва, з наявних у продажі, пропонують покупцеві програми розтермінування. Найбільш розповсюдженими є програми до 2 років, на які припадає більша частина варіантів. Хоча найбільший запит у людей на тривале розтермінування від 3 років і більше. Про це йдеться у аналітичному звіті групи компаній  . Фахівці проаналізували 366 ЖК столиці, в яких ведуться продажі станом на зараз, і побачили, що 139 з них готові запропонувати покупцю програми квартир на виплат терміном від кількох місяців до 7 років. Перший внесок зазвичай становить від 30%, проєкти з високим ступенем готовності понад 70% і вище підвищують цей поріг до 50% вартості, йдеться у звіті. 
 
«Найбільша кількість пропозицій на термін до 2 років — понад половина варіантів, 2 і 3 місце між собою ділять розтермінування на 1 рік і 3 року — 17% і 13% приблизно», — ділиться даними Дарія Бедя, директорка з маркетингу групи компаній  . При цьому, за спостереженнями фахівчині, найбільший запит серед покупців житла за останній рік сформований довкола тривалого розтермінування до 7 років, яке, по суті, є альтернативою іпотечному кредитуванню. Запит на подібні програми зріс щонайменше на третину, свідчать дані компанії. 
 
«Покупцеві важливий невисокий поріг входу — від 30% вартості квартири, а також відсутність переплати за обслуговування  , що подекуди сягає 1,5 від вартості самого житла», — пояснює Бедя. 
 
Столичні девелопери поки що в більшості не готові пропонувати тривалі програми: є обмежена кількість комплексів, де діє розтермінування на 4, 5 років і 7 років відповідно. «Ми пропонуємо максимально персоналізовані фінансові інструменти розтермінування: в нас діє програма до 7 років під 0%, а на перший рік фіксуємо мінімальні виплати на перший рік: 300$/міс — за 1-кімнатні квартири, 400$/міс — за 2-кімнатні квартири, 600$/міс — за 3-кімнатні квартири. Далі у розстрочку без переплат до 4 років. Перший внесок — від 30%», — коментує Бедя. Подібні програми стимулюють платоспроможний попит на житло, адже стають фінансовим плечем для покупця в нинішніх умовах. Гнучкість в фінансових інструментах купівлі, готовність пропонувати індивідуальні умови, фіксований курс та дисконти, за словами директорки з маркетингу групи компаній DIM, допомагають девелоперам з стійкою фінансовою моделлю і стабільною будівельною динамікою мати стабільно вищі продажі за середні по ринку.