Вперше на EXPO Real: хто представляв Україну на найбільшій виставці нерухомості у Європі

 До складу української делегації увійшли понад 20 компаній та близько 40 учасників, серед них –   Корпорація Нерухомості РІЕЛ . Девіз, з яким українці прибули на захід: "Чекати ніколи, економіці України потрібні інвестиції та підтримка вже зараз". До теми  Як відновлюють новобудови, що постраждали внаслідок ракетних обстрілів: досвід КН РІЕЛ EXPO Real – це найбільша європейська виставка нерухомості, що охоплює всі сектори ринку. Вже понад 20 років подія відбувається у Мюнхені. Гостей з усього світу приймає виставковий центр Messe München, який на кілька днів перетворюються на панель для презентацій, дискусій та ідей від фахівців, дотичних до сфери нерухомості.   Щороку у Мюнхен з'їжджаються групи компаній, які реалізовують девелоперські проєкти / Фото РІЕЛ Минулого року у виставці взяли участь близько 20 тисяч учасників. У 2022 їхня кількість зросла до 30 тисяч представників сфери нерухомості з усього світу. Генеральний директор Корпорації Нерухомості РІЕЛ Цьогоріч Україна вперше брала участь у цьому заході. Показово, що український стенд був розміщений на місці, де раніше свої проєкти презентували представники Росії. Країна-агресорка запрошення на подію не отримала.    На виставці були присутні потенційні інвестори в українську економіку з усієї Європи / Фото РІЕЛ Україні виділили павільйон площею 132 квадратних метри. Тут здебільшого обговорювали питання відбудови та перспектив будівельного бізнесу після війни. Як зазначили експерти, український павільйон викликав великий інтерес з боку міжнародних експертів та сильну інституційну підтримку. Від України були консалтингові компанії, були забудовники, юридичні компанії. Особисто ми провели там продуктивні зустрічі з Європейським банком реконструкції і розвитку (ЄБРР), та з потенційними німецькими інвесторами,  – розповідає Ростислав Мельник. На його думку, через те, що інфляція на заході десь в межах 10%, а, наприклад, німецькі інвестиційні компанії працювали на дохідність 3 – 4%, сьогодні вони активно шукають нові ринки, і  Україна для них є перспективною . Генеральний директор Корпорації Нерухомості РІЕЛ Виставка тривала три дні. Вона була насичена зустрічами, розмовами та експертними панелями. Варто зазначити, що на EXPO Real були присутні потенційні інвестори в українську економіку з Австрії, Німеччини, Англії, Франції.