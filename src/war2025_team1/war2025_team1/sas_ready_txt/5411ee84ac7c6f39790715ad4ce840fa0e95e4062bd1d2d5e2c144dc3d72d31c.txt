До відбудови Ірпеня приєднається архітектор з Чилі: що він спроєктує

 Зараз команда архітектора працює над ескізним проєктом Бібліотечно-культурного центру товариства письменників і поетів Ірпеня та ще трьома об'єктами. Читайте також   Придбання на виплат та акційні умови: як вигідно купити квартиру від забудовника Днями архітектор разом із тимчасово повіреним у справах України в Республіці Чилі Владиславом Богорадом розповіли про Ірпінь на церемонії відкриття польсько-української антивоєнної виставки дитячих малюнків. Експозиція відкрилася в культурному центрі чилійської поліції. Посол України з гордістю коментував роботу, яку виконує наша команда з Чилі для Ірпеня,  – розповідає Крістіан Віттіг. Крістіан Віттіг є архітектором-консультантом офісу Though, Integral Infrastructure and Urban Planning Solutions та стратегічним консультантом фундації La Fuente, яка відповідальна за планування та імплементацію нових освітніх просторів, насамперед бібліотек. У липні цього року Крістіан відвідав Ірпінь. Після цього він розповів про бачення відбудови міста. Зокрема, за його словами, слід уникати зведення багатоповерхівок та проєктувати міські парки.  Непогано було б повністю знести старі радянські будівлі та будинки, що постраждали унаслідок війни, які не підлягають відновленню, щоб побудувати на їхньому місці парки з меморіалами, майданчиками для дітей, зеленими насадженнями,  –  зазначив  архітектор. Він також запропонував міській владі побудувати систему парків в Ірпені, об’єднаних велосипедними маршрутами. Це дозволить велосипедистам чи людям на електросамокатах пересуватися по місту, не сходячи з дистанції.  