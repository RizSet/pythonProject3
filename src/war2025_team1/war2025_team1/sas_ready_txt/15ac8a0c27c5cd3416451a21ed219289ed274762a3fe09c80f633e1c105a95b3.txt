За скільки можна винайняти будинок на літо під Києвом: ціни від і до

 Влітку 2020 року всі будинки у радіусі 60 кілометрів від Києва розібрали дуже швидко. За скільки й де можна винайняти будинок цього літа – читайте нижче. Важливо  Як зробити нежитлове приміщення житловим: деталі, нюанси та документи Люди втомлюються від життя у мегаполісі й намагаються на літо виїхати за місто – так було завжди. Однак у зв'язку з пандемією  охочих стало ще більше . Якісні будинки неподалік від Києва  розбирають до середини квітня , не дивлячись на  зростання цін на 60%, а іноді й на 100% , якщо порівнювати з 2019 роком. Будинки під Києвом користуються популярністю, не дивлячись на зростання цін / Фото Pixabay Цікаво  В Україні під час пандемії дорожчає житло: з чим це пов'язано Переважно орендують  котеджі, таунхауси й приватні будинки  на відстані до 20 – 30 кілометрів від Києва.  Найбільш популярні напрямки  – населені пункти вздовж Одеської та Житомирської трас (близько 50% попиту). У середньому будиночок під Києвом обійдеться  від 800 до 3,5 тисячі доларів  (21,7 – 95 тисяч гривень) на місяць. Найдоступніші варіанти  – таунхауси в Бучі, Ірпені, Вишневому та Гатному. Найчастіше – це невеликі об'єкти, площа яких не перевищує квадратуру однокімнатної квартири у столиці. Однак в розпорядженні є 1 – 2 сотки землі, що дозволяє облаштувати місце для відпочинку. За хороший котедж  площею 80 – 120 квадратних метрів доведеться викласти  1 – 1,5 тисячі доларів  (27 – 41 тисячі гривень) на місяць. Цінник на котеджі бізнес-класу  в радіусі 30 кілометрів від столиці стартує  від 1,5 тисячі доларів  до 100 "квадратів" і від  2 – 2,5 тисячі доларів  (54 – 68 тисячі гривень) за 200 квадратних метрів. Якщо орендар хоче отримати вихід до води з особистим пляжем, це обійдеться вдвічі або втричі дорожче. Як уточнила рієлторка заміського ринку Інга Семенова, об'єкт у бізнес-сегменті коштуватиме  4 – 6 тисяч доларів  (від 108 до 164 тисяч гривень). Економваріант  можна знайти на відстані 60 кілометрів і більше від Києва. Будинок з косметичним ремонтом обійдеться  350 – 400 доларів  (9 – 11 тисяч гривень) на місяць. За житло з хорошими умовами доведеться заплатити  600 – 800 доларів  (16 – 22 тисячі гривень) на місяць.