«єОселя» стала доступною для більшості населення: як оформити кредит


 Державна програма іпотечного кредитування «єОселя» з 1 серпня стала доступною для більшої кількості українців. Про це  перша віцепрем'єр — міністр економіки Юлія Свириденко. З 1 серпня набули чинності ухвалені Урядом зміни до Постанови КМУ № 856 «Деякі питання забезпечення приватним акціонерним товариством „Укрфінжитло“ доступного іпотечного кредитування громадян України». Фіксована річна ставка за іпотекою у гривні становитиме 7%, перший внесок — від 20%, а термін кредитування — до 20 років. За програмою «єОселя» можна придбати квартиру у будинку, що будується, або не старшому за три роки на момент укладення договору. Завдяки ухваленим змінам тепер взяти іпотеку можна й у Харківській, Запорізькій та Херсонській областях — на територіях, які не перебувають в окупації та на яких не ведуться активні бойові дії. Заявки на участь у програмі «єОселя» приймаються на порталі та в астосунку «Дія». «єОселя» вже виявилося дуже популярною. Те, що українці у час війни не бояться купувати власне житло у кредит — найкраща ознака того, що люди вірять у нашу перемогу. Не просто вірять, а знають, що вона настане", — резюмувала Свириденко.