Доступне житло. Кабмін подовжив програму для молоді до 2023 року


 Уряд своїм рішенням подовжив дію Державної програми забезпечення молоді житлом до 2023 року. Про це   Державний фонд сприяння молодіжному житловому будівництву. Адміністрування програми молодіжного житлового кредитування здійснює Державний фонд сприяння молодіжному житловому будівництву. «Рішення уряду створює законодавче підґрунтя для забезпечення власним житлом молодих родин по всій країні на значно більш вигідних умовах, ніж ті, що пропонують банківські установи. Наступним кроком до досягнення цієї цілі повинно стати фінансування молодіжної житлової програми у межах, передбачених бюджетними запитами Держмолодьжитла», — йдеться у повідомленні. Наголошується, що проблема забезпечення молоді житлом залишається однією з найбільш актуальних для України, її невирішеність є однією з причин міграції української молоді за кордон. За даними Держстату, на квартирному обліку в місцевих органах влади перебувають понад 657 тис. громадян, з них понад 68 тис. — молодь. Крім того, станом на 1 липня 2020 року у відкритих реєстрах Держмолодьжитла зареєстровано 7513 заяв громадян для участі у Державній програмі забезпечення молоді житлом на 2013−2020 роки. За даними Держмолодьжитла, протягом 2013−2020 років (станом на 1 липня 2020 року) відповідно до Державної програми забезпечення молоді житлом на 2013−2020 роки було профінансовано 1,1 млрд грн, у тому числі із державного бюджету — 317,6 млн грн, із місцевих бюджетів — 693 млн грн. За рахунок цих коштів видано 2237 пільгових довгострокових кредитів молодим сім'ям і одиноким молодим громадянам на будівництво (реконструкцію) та придбання житла. Водночас у Держмолодьжитлі зауважили, що у 2015−2020 роках видатків на житлове кредитування молоді із загального фонду державного бюджету України передбачено не було. Фінансування програми здійснювалося за рахунок коштів місцевих бюджетів і спеціального фонду держбюджету (статутного капіталу Держмолодьжитла). На перспективи наступного року банкіри дивляться з оптимізмом і планують збільшити обсяги видач іпотечних кредитів, як мінімум, на 15−20%. Зробити це планується за рахунок покращення умов іпотечних програм. «В 2021 році ми сподіваємось здивувати клієнтів, що планують придбати житло, новим підходом до іпотечного кредитування», — говорить представниця   Валерія Малахова, але не розкриває деталей цього нового підходу. А от ставки на позики під заставу житла фінансисти точно не планують знижувати. «Основним і в багатьох випадках єдиним джерелом для кредитування є кошти, що залучаються на  . Поки що не має підстав для того, щоб ставки за вкладами знизилися більше ніж до 5−8% річних», — пояснив представник   Володимир Чорненький. У   говорять, що для зниження ставок за іпотечними кредитами держава має запровадити додаткову підтримку.