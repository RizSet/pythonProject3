До кінця року ціна на столичні новобудови зросте на 10-20% — глава «Київміськбуду»


 Через галопуючу інфляцію та подорожчання будматеріалів ціна на столичні новобудови компанії зросте на 10−20%. Про це в   «Мінфіну» заявив президент «Київміськбуду» Ігор Кушнір. «Почнемо з того, що інші компанії піднімають ціни точно так, як і ми. Але „Київміськбуд“ — публічне акціонерне товариство, і кожен свій крок намагається доводити до людей вчасно. За останні півроку ми піднімали ціну двічі. Перший раз подорожчання склало від 10 до 15%, ще приблизно на стільки ж вдруге», — заявив Кушнір. За словами глави «Київміськбуду», головним фактором сьогодні є галопуюча інфляція. «З урахуванням того, що за останній час в світі була надрукована дуже велика кількість грошей, спрямованих на боротьбу з наслідками коронавірусу, видані великі обсяги дотацій для населення, відбулося серйозне знецінення грошей. І  , і   почали девальвувати, відповідно, не оминув цей процес і гривню. У підсумку, незважаючи на те, що   стоїть на місці, матеріали дорожчають в гривні», — пояснив Кушнір. Президент «Київміськбуду» зазначив, що якщо брати в прямих цифрах, то в гривні арматура подорожчала на 60%, вата — на 30%, і так практично по кожному матеріалу. У структурі собівартості квадратного метра сировина і матеріали займають більше 50%. «Тому, рішення про збільшення цін на нерухомість обгрунтоване і логічне. На початку кожного місяця нам приносять звіти — скільки коштували матеріали в гривні на 1 число попереднього місяця, скільки вони будуть коштувати на 1 число наступного місяця. Для розрахунків ми беремо за зразок витрати на один під'їзд 26-поверхового будинку — скільки матеріалів на нього йде, якими будуть наші витрати на них і, таким чином, виходимо на собівартість квадратного метра, розуміємо, як вона зміниться за місяць», — уточнив він. За його словами, ціна квадратного метра в «Київміськбуді» стартує від 22 тис грн. Собівартість будівництва на сьогодні десь близько 19 тис грн за кв м. Якщо врахувати ще й вартість землі, і різні навантаження, і благоустрій, то маржа забудовника зараз скоротилася до 10−20%. В кінці квітня холдингова компанія «Київміськбуд»   базової вартості квадратних метрів в своїх житлових комплексах. Як писав раніше «Мінфін», в   Київміськбуд вирвався в лідери. Але сталося це за рахунок  , яку він взявся привести в порядок. У другому півріччі минулого року «Київміськбуд» завершив роботу над 2968 квартирами загальною площею майже 159 тис. кв м. З 4 зданих в експлуатацію комплексів, три — Харківський, Пектораль і Гармонія — об'єкти, прийняті від Укрбуду. Всі вони були здані вчасно, відповідно до взятих зобов'язань. Зате з двома будинками  , які забудовник реконструював, сталася заминка. Його введено в експлуатацію з більш ніж річною затримкою.