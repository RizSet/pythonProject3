Європейська інвестгрупа отримала ліцензію на інвестиції в український ринок нерухомості


 Європейська інвестиційна група Von der Heyden отримала ліцензію НКЦПФР на створення закритого фонду з інвестицій в український ринок нерухомості. Про це   пресслужба групи, передає Liga.net. Ліцензія дозволить Von der Heyden залучати капітал професійних інвесторів для інвестицій в ринок нерухомості. Мінімальна інвестиція в межах фонду — 250 000 євро, ідеться в повідомленні. Коментуючи отримання ліцензії, Von der Heyden відзначив високий потенціал ринків нерухомості в Києві і Львові. Група прогнозує протягом наступних семи років досягти «двозначного рівня прибутковості для своїх інвесторів» в нерухомість України. Група Von der Heyden працює в восьми країнах і управляє активами на ринку нерухомості на суму 650 млн євро. В Україні групу представляє КУА Фон дер Хейден Груп, яка є 100% «дочкою» мальтійської Timan Investments Holdings, яка, в свою чергу, є материнською компанією Von der Heyden Group.  