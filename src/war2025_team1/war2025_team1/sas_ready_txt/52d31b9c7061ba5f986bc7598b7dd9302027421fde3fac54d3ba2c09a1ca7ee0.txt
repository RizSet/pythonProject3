Сергій Овчініков: «Маємо намір інвестувати в інфраструктуру Оболоні щонайменше 60 млн грн»

 
 
 
   
 
– Під час створення ДПТ проводяться громадські слухання. Якщо є конструктивна критика – вносяться зміни. Звісно, завжди знайдуться люди, які вважають, що, коли затвердили без їхніх голосів або голосів їхніх друзів, – це не рахується. Подібна думка зустрічається часто, але до логіки це не має жодного стосунку. Світ трохи більший, ніж умовний підхід «я і мої друзі». Є інші люди. 
Наприклад, у випадку з ДПТ людина може бути не повністю згодна з тим, що будинків побільшає, але розуміє, що разом із їхньою появою з'явиться й нова інфраструктура: парк до ладу приведуть, озеро впорядкують, паркомісця нові будуть у достатній кількості. Ось вона і зважує всі за та проти – і голосує на користь ДПТ. Місто розвивається, і завдання ДПТ – зробити його розвиток комфортним для городян. 
В описовій частині ДПТ точно зазначено, що щільність забудови збільшиться за найближчі п’ять років з 211 га до 215, а це лише 2%. 
 
– Критика ДПТ є, але конструктивної дійсно небагато. До неї прислухалися під час голосування на профільній комісії та внесли зміни. 
У документі максимально враховано питання комфорту жителів. Особисто мені імпонує, що цей ДПТ зупиняє тренд перетворення Оболоні на Харківський масив, де існує велика проблема з паркомісцями. 
Уже зараз потреба Оболоні становить 14 300 машиномісць. І це без урахування автомобілів, які залишають жителі передмість на Героїв Дніпра. А існує лише 10 950 паркомісць. Усі ці автомобілі полишені на вулицях, тротуарах, пересування утруднене. У ДПТ передбачено збільшення паркомісць на першому етапі до 16 000, а на другому – до 21 000. 
 
– Не все, що заплановано в ДПТ, будуватиметься нами. Але, коли ми готували план з освоєння нашої території – на місці спортивного комплексу «Акваріум», вивчили всю статистику по школах і садках у цьому районі. 
Зараз потреба Оболоні в дитячих садках становить 3760 місць, а наявні 5650 місць. Така сама ситуація й щодо шкіл: необхідно 12 950 місць, а доступно 14 620 місць. Як бачите, зараз існує профіцит. І після будівництва нових будинків дефіциту не виникне. 
 
– Згоден. У нас є «сусіди» – гімназія «Потенціал» і дитячий садок №660. У районному бюджеті на їхню реконструкцію грошей немає. Внаслідок нашого спілкування з районною адміністрацією було визначено роботи, необхідні до виконання. Тому ми власним коштом проведемо ремонт їдальні, санвузлів, упорядкуємо дитячі майданчики в дитячому садку. А в гімназії передбачається ремонт актового залу, їдальні та реконструкція стадіону. 
У складі нашого комплексу передбачені приміщення громадського призначення: дитсадок це буде чи навчальна установа іншого типу або заклад для дозвілля дітей, ми хочемо визначити на наступному етапі проєкту, після глибшого аналізу. 
 
– Звісно! Ви його стан бачили? 
Йому на заміну буде побудовано спортивно-оздоровчий комплекс європейського рівня, який працюватиме не лише для жителів комплексу, а й усього району. Тому ми передбачаємо додаткові паркомісця, закріплені саме за ним, для транспорту сторонніх відвідувачів. 
ТОВ «Інтерспорт» є власником комплексу всієї нерухомості, розташованої на земельній ділянці, а також має договір довгострокової оренди земельної ділянки. Всі податки й орендні платежі сплачуються своєчасного і в повному обсязі. 
 
– Будівництво басейну на даху – вкрай сміливе рішення для нашої кліматичної зони. До того ж його обслуговування є як надскладним, так і дуже дорогим. Раціональніше його влаштувати на рівні першого поверху. 
Дах же краще використовувати для розміщення сучасного інженерного обладнання, можливо, віддавши частину під оглядову терасу. 
Що стосується висотності, то її буде визначено проєктом і економічним розрахунком. Висотне будівництво – вкрай дорогий захід. Думаю, середня висота комплексу буде на 24 поверхи. 
На місці «Акваріума» ми плануємо звести три житлових будинки. До проєкту ввійде водноспортивний комплекс загальною площею 6000 кв. м, у який матимуть доступ усі, хто купив абонемент. 
 
– Так. Ми плануємо підняти його рівень, перетворивши на сучасну рекреаційну зону: облагородимо набережну, встановимо освітлення, почистимо пляж, зробимо фонтани, можливо, запустимо рибу. Також буде амфітеатр, зона для танців. Продумуємо створення зеленого театру для проведення заходів. Проєкт рекреаційного розвитку ще належить досконально опрацювати разом із міською та районною адміністрацією. 
Найцінніше в нашому житті – це час. Наявність зовсім близько рекреаційної зони поліпшить якість життя і заощаджуватиме час. Комфорт зони проживання важливий. Людина може вийти ввечері, прогулятися, відпочити. 
В інфраструктуру району та вищезгадані роботи ми маємо намір інвестувати не менше 60 млн грн. Також буде впорядковано зелену зону, що прилягає до озера та потребує висадки понад 2000 нових дерев і кущів. 
Хочу окремо зазначити, що замовником і балансоутримувачем вищезазначених робіт будуть комунальні підприємства Києва, районна державна адміністрація, департамент економіки та інвестицій КМДА. Ми – учасник розробки, інвестор. Я окремо на цьому наголошую, щоби уникнути будь-яких спекуляцій із цього приводу. 
 
– Зрозумійте, забудовники не самі вирішують, куди підключатися. Ми подаємо заявки постачальникам послуг (комунальним і приватним інженерним компаніям), а вони нам визначають технічні умови, перспективні точки підключення. Вони знають стан своїх систем, розраховують навантаження. 
Але підключення відбуватиметься не до районних, а до магістральних комунікацій. Роботи виконуються лише кваліфікованими підрядниками з апробованих списків, під технічним наглядом інженерних компаній (зокрема – на приховані роботи). Потім вони здаються на баланс цих компаній і вводяться в експлуатацію. Інвестиції тільки в комунікації складуть кілька десятків мільйонів гривень. 
Скажу більше, на засіданні комісії депутат Віктор Грушко («Солідарність») пообіцяв проконтролювати, щоб всі підключення до комунікацій із цього ДПТ відповідали законодавству та ДБН (буднормам). Ласкаво просимо, контролюйте, нам нема чого приховувати. 
 
– Ми відкриті до діалогу. Є навіть деякі думки щодо того, як зробити діалог із громадськістю максимально ефективним. Ще не розкриватимемо їх, адже ідея вимагає осмислення та деталізації процесів. Але ми точно дивимося в цьому напрямку. 
Однак ми хотіли б конструктивного діалогу. Це – ключове. Інакше все ризикує перетворитися на стандартну історію: «У нас документи в порядку» – «А нам не подобається, просто тому що не подобається». І хто виграє? Ніхто. Будівля спортивного комплексу «Акваріум» руйнуватиметься далі, озеро Біле залишиться таким, як зараз, гімназія залишиться без стадіону, а садок – без дитячих майданчиків. 
Важливо розуміти, що поява невдоволених – неминуча. Але тільки в конструктивному предметному діалозі ми зможемо досягти тих результатів, які влаштують громадськість. Діалог вже триває. Реальні побажання громадськості були і будуть почуті. Ми завжди вважали, що від сусідів нікуди не втечеш, тому на їхні інтереси дивимося з розумінням і повагою. Простіше піти від родичів, але складно піти від сусідів.