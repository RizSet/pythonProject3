Будинок за ціною квартири: вивчаємо котеджні містечка вздовж Бориспільської траси

 
 
 
 
 
Один із найбільш затребуваних районів серед покупців котеджів в околицях Києва – Бориспільський. За даними lun.ua, на початку липня в околицях Борисполя будувалося понад 20 котеджних містечок і комплексів таунхаусів. Причому з них близько п'яти проєктів стартувало протягом останніх двох місяців. 
 Перш за все близькістю до Києва й автобаном, що пов'язує передмістя зі столицею. Затори там – нечасте явище. Так, Бориспільська траса зараз на ремонті, і це не дуже зручно. Але він не буде довгим і завершиться в другій половині серпня. Ще одна перевага – наявність аеропорту «під боком». Для тих, хто любить подорожувати або часто літає у відрядження, це великий плюс. Хоча гуркіт літаків, які злітають і сідають в аеропорту, може дратувати. 
Звісно, картину дещо псують Бортницька станція аерації та сміттєспалювальний завод «Енергія», які часом розповсюджують не дуже приємні аромати. Але, благо, багато котеджних містечок розташовуються далеко від цих об'єктів, тому «пахощі» не турбуватимуть мешканців таких КМ. 
 Котеджі й таунхауси в Бориспільському районі мають мінімальний метраж 60–80 кв. м і максимальний близько 200–240 кв. м. Тому любителям «палаців» на 400–500 кв. м – явно не сюди. Середня вартість квадратного метра становить 15 000 – 20 000 грн. 
Отже котедж на 80 кв. м коштуватиме в межах 1,2–1,4 млн грн, на 150 кв. м – трохи більше від 2 млн грн. По суті, це така сама ціна, як і в київських новобудовах комфорт-класу. 
Втім, компактна забудова має і свої недоліки. По-перше, покупці котеджів навряд чи отримають велику прибудинкову територію. Зазвичай це 300–600 кв. м з одним-двома паркувальними місцями. Тож сім'ям з великим автопарком буде затісно. 
По-друге, у межах містечок практично немає розвиненої інфраструктури: кілька магазинів, аптека, салон краси. Тому дітей возити в дитячий садок або школу доведеться кудись у сусіднє село або у Бориспіль. Тішить, що він  поруч, тому багато часу дорога не відбиратиме. Звичайно, хотілося б, щоб усе було в межах свого КМ. Але тоді й цінник буде суттєво вищим. 
