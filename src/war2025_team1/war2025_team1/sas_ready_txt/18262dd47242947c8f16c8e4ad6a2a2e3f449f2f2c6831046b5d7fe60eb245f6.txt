План Б. Як багатії світу готуються до нового локдауну через коронавірус


 Власники капіталів від $2 до $50 мільйонів на тлі пандемії почали активніше цікавитись інвестиціями в різних країнах, які пропонують інвесторам громадянство. Про це   «Суспільне» з посиланням на  «Люди дуже хочуть мати страховку альтернативного громадянства — план Б. Вони також стурбовані питаннями охорони здоров'я та готовності до пандемії, тому що, звісно, це може бути не єдина пандемія в нашому житті», — розповів керівник азійського відділення компанії Henley&Partners з питань глобального громадянства та проживання Домінік Волек. Саме на думку фахівців Henley&Partners, нещодавнє підвищення інтересу до громадянства/резидентство в обмін на інвестиції (citizen-by-investment та residence-by-investment) пов'язане з коронавірусом, проблемами з системами охоронив здоров'я та прогнозами «судного дня». За даними компанії, заявки на таке громадянство у період з січня по червень 2020 року збільшилися на 42% порівняно з аналогічним періодом у 2019-му. Так, найпопулярнішими стали програми  . Кількість заявок зросла на 142% та 75% відповідно за перший квартал 2020 року. «Багато людей з надвисокою вартістю чистого капіталу цікавляться Кіпром і Мальтою, оскільки це надає заявнику та його родині необмежений доступ та життя на всій території Євросоюзу», — пояснив Волек. Таким чином, за його словами, вони отримують не тільки свободу пересування, а й доступ до кращої освіти й системи охорони здоров'я. «Програми для проживання в   також користуються великим попитом, але з іншої причини: кризовий менеджмент. Нова Зеландія вийшла на перше місце з точки зору того, як вона справлялася з пандемією, порівняно з деякими іншими, як правило, більш відомими напрямками, такими як Велика Британія чи США», — зазначив експерт. При цьому ці країни пропонують посвідку на проживання тільки за ультравеликі інвестиції: австралійська коштує $1-3,5 мільйона, новозеландська — $1,9-$6,5 мільйона. Їхні клієнти переважно походять зі США, Індії, Нігерії та Лівану. Зокрема кількість заявок від американців зросла на 700% у першому кварталі 2020-го порівняно з аналогічним періодом у 2019 році. Інші заможні люди просто шукають безпечне віддалене місце, куди вони можуть поїхати, якщо почнеться нова хвиля пандемії. У цьому випадку в фокусі невеликі країни, які можуть легко впоратися з поширенням інфекції, як, наприклад, країни Карибського басейну. Вони також пропонують порівняно недорогі програми citizen-by-investment. «Якщо ви проспонсоруєте уряд Антіґуа або Барбуди на $100 000, то четверо членів вашої родини отримають паспорти за 4-6 місяців», — зазначив Волек. Інша категорія — охочі уникнути заборони на подорожі у майбутньому. Наразі низка країн відкриває кордони тільки для власників певних паспортів. Зокрема, європейці не можуть відвідувати США, і навпаки. Натомість, коли кордоні відкриті, громадянин Кіпру може подорожувати по всій території ЄС.