НБУ просить перевірити законність продажу санаторію у Трускавці


 Національний банк стурбований ситуацією навколо продажу майна санаторно-курортного комплексу «Женева», який належить ТОВ «Трускавецьінвест». Про це йдеться у   регулятора. Регулятор нагадав, що це товариство у 2013 році передало комплекс та земельну ділянку в заставу АТ «Єврогазбанк», після чого банк передав майнові права на цю заставу Національному банку під кредит рефінансування. У 2018 році ринкова вартість нерухомого майна, що входять до складу комплексу «Женева», склала 261,6 млн грн (в т.ч.: 244, 6 млн грн – вартість нерухомості, 17 млн грн – земельної ділянки) за внутрішньою оцінкою НБУ. Проте, за інформацією Національного банку, арбітражний керуючий та ліквідатор комплексу Бондаренко такої оцінки вартості майна боржника не здійснював. Натомість на торгах, призначених на 28 грудня цього року, він визначив стартову ціну нерухомого майна ТОВ «Трускавецьінвест» – 223,1 млн грн з можливістю пониження початкової вартості майна до кроку аукціону, який складає 2,2 млн грн. Тобто у результаті торгів комплекс, який за оцінками НБУ коштує 261,6 млн грн, може бути проданий всього за 2,2 млн грн. Національний банк вбачає у вказаних вище умовах з продажу майна ТОВ «Трускавецьінвест» ризик проведення «штучних» торгів з метою забезпечення придбання активів заздалегідь визначеному переможцю аукціону. Враховуючи вимоги законодавства, а також ризики, пов’язані з реалізацією на торгах 28 грудня заставленого у НБУ майна без дозволу банку та за невідповідну його вартості суму, Національний банк звернувся до Міністерства юстиції.