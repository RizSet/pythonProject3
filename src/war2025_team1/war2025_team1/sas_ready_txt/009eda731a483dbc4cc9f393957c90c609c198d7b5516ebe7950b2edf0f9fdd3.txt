Кабмін змінив правила продажу квартир у новобудовах: як це вплине на ринок житла

 Як повідомила пресслужба Міністерства економіки України, мінімальний розмір гарантійної частки будівництва об’єктів, що будуть споруджені в майбутньому,  становитиме 10% загальної площі  для Києва, Дніпра, Львова, Одеси та Харкова,  5%  – для всіх інших населених пунктів країни. Читайте також  Коли покупці можуть приступати до ремонту у новобудові: досвід КН РІЕЛ Визначена частка обтяжуватиметься державою, тобто  перебуватиме в заставі до моменту повної здачі об’єкта. За словами заступника міністра економіки України Дениса Кудіна, це рішення здатне позитивно вплинути на сферу первинної нерухомості та простимулювати роботу будівельної галузі. Окрім цього передбачається, що нововведення:  Рішення важливе також з огляду на запуск програми іпотечного кредитування "єОселя" на ринку первинної нерухомості. Адже для визначення банками ризиковості операції з видачі іпотеки об’єкт незавершеного будівництва має бути внесений до державного реєстру з визначенням відсутності обтяження щодо гарантійної частки,  – зазначив Кудін. Нагадаємо, у 9 вересня 2022 року президент України  Володимир Зеленський підписав  закон "Про гарантування речових прав на об'єкти нерухомого майна, які будуть споруджені в майбутньому", який, зокрема, запроваджує норму щодо гарантійної частки. Суть нововведення в тому, що речові права на частину площі нового об’єкта передаються державі, доки будинок не приймуть в експлуатацію.  Обтяження речових прав на майбутні об’єкти нерухомості, включені до гарантійної частки, припиняється одночасно з прийняттям в експлуатацію закінченого будівництвом об’єкта.