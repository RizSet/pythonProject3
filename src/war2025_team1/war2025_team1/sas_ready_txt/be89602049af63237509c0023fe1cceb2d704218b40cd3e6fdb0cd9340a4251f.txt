Ціни стали нижчими: найдешевші пропозиції на первинному ринку Харкова

 Щоправда, якщо порівнювати з довоєнним періодом, пропозицій на місцевому ринку не так багато. Проте коштують вони менше, ніж до повномасштабної війни. Читайте також  Квартира з панорамними вікнами: чи купуватимуть таке житло після завершення війни Найдешевше житло у Харкові зараз можна купити  від 504 тисяч гривень . Це буде однокімнатна квартира на 30 – 57 квадратних метрів у багатоповерхівці комфорт-класу. Відповідно один "квадрат" коштує  щонайменше 12 тисяч гривень.  Житло економкласу від інших забудовників коштуватиме трохи дорожче, в середньому  від 19 тисяч гривень за квадратний метр.  За такими розцінками можна купити також однокімнатну квартиру на 40 "квадратів". ЇЇ ціна стартуватиме від 784 тисяч гривень. У середньому за двокімнатні квартири у Харкові забудовники просять  від 1,4 мільйона гривень.  Стільки коштує житло у будинку комфорт-класу. За один квадратний метр доведеться віддати від 19 тисяч гривень, але велика сума обумовлена площею квартир від 70 "квадратів". Двокімнатне житло можна було купити  за середньою ціною 1,68 мільйона гривень . Одна з найдорожчих двокімнаток на ринку – у будинках бізнес-класу. За житло площею від 108 квадратних метрів доведеться заплатити від 3,11 мільйона гривень. Один квадратний метр тут коштуватиме 25,6 – 28,6 тисячі гривень. Це переважно будинки зведені із використанням залізобетонних конструкцій. Найдешевші двокімнатні квартири у Харкові  коштують від 966 тисяч гривень.  За один квадратний метр у таких новобудовах просять від 21 тисяч гривень, а квартири мають площу 46 – 66 "квадратів".  До теми  Які квартири обирати після перемоги: 18 ознак безпечного житла Трикімнатну квартиру площею 80 квадратних метрів у харківських новобудовах можна купити за мінімальною ціною  від 1,47 мільйона гривень . За 1 "квадрат" просять 18 тисяч гривень. Цегляний будинок економкласу має 9 поверхів. Найдорожче житло з трьох кімнат коштує  від 2,75 мільйона гривень , за "квадрат" беруть від 25,6 тисячі гривень.  На ринку нерухомості в Харкові можна знайти також квартири з чотирма кімнатами. Ціни на них коливаються  в межах 3,17 – 4,48 мільйона гривень.  Залежно від забудовника та класу будівлі один квадратний метр оцінюють від 19,3 до 28 тисяч гривень.   Ціни на нерухомість в Україні / Фото Finance У порівнянні з середніми цінами на житло за підсумками 2021 року, зараз у Харкові купити квартиру стало трохи дешевше. Так, у довоєнний час однокімнатне житло оцінювали в середньому в суму 1,08 мільйона гривень.   