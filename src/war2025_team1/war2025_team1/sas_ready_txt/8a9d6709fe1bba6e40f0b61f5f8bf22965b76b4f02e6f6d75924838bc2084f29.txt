Як змінився ринок нерухомості восени — дослідження


 Аналітики українського маркетплейсу  .RIA представили звіт про стан ринку нерухомості восени 2023 року. Експерти аналітичного центру розглянули дані про первинний та вторинний ринок, дослідили, як змінилася вартість оренди станом на листопад 2023 року. Згідно з дослідженням, протягом вересня-листопада 2023 року в експлуатацію введено 28 новобудов на 48 секцій. З них два будинки на три секції у Києві, та три новобудови у Київській області. Станом на кінець листопада, найвища середня вартість за м² у столиці складає 57 639 грн (враховуючи всі типи квартир за кількістю кімнат), але порівнюючи з вереснем 2023 року ціна впала на 0,7%. До вересня 2023 найбільш помітне зниження середньої ціни за м² у Тернопільській області — на 28%. Якщо аналізувати вартість за м² у листопаді 2023 року до листопада 2022 року, то найбільше зросла ціна у Івано-Франківській області — на 52%, і на 25% — у Житомирській області. Аналіз вартості житла у новобудові по районах Києва показує, що максимальні ціни у Печерському та Шевченківському районах і складають, відповідно, 224 511 грн/м² та 134 000 грн/м². Мінімальна вартість у Деснянському районі — 21 700 грн/м². Протягом осені 2023 року пропозиція продажу на вторинному ринку нерухомості зростала. Так, у Києві та Київській області кількість оголошень збільшилася у кілька разів. Якщо порівнювати з вереснем 2023 року, то пропозиція помітно зменшилася у Черкаській області на 30% та у Житомирській області на 38%. За інформацією  .RIA, на вторинному ринку продажу середня ціна однокімнатної квартири у Києві 89 475 доларів США. До вересня 2023 року ціна зросла на 3%, а до листопада 2022 року — на 12%. На другій сходинці за вартістю однокімнатної квартири йде Львівська область і ціна складає 66 552 долари США. Станом на листопад 2023 року у лідерах за ціною однокімнатної квартири Вінницька область — 48 102 долари США. Протягом осені на 13% виросла вартість однокімнатної квартири у Житомирській області. Аналізуючи райони Києва, найбільша вартість зберігається у Шевченківському районі — 79 761   США за однокімнатну квартиру. Найменша ціна у Деснянському районі — 53 824 долари США.