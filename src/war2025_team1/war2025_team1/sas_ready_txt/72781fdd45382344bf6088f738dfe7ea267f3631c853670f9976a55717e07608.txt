Вартість оренди житла в Києві впала з початку війни на 52% — дослідження


 Медіанна вартість оренди квадратного метра житлової нерухомості у Києві у червні 2022 року знизилася до $5,3 за кв. м, що на 52% нижче порівняно із січнем у доларовому еквіваленті, на 36% — у гривневому. Це випливає із дослідження Address.ua,   Інтерфакс-Україна. Як повідомляється, вартість оренди на столичному ринку продовжує зниження, проте його темпи дещо сповільнилися. У той самий час попит досі низький і відновлюється переважно за рахунок внутрішньо переміщених осіб. «На ринку житлової нерухомості Києва продовжується зниження цін — дефіцит попиту та висока необхідність у продажу чи здаванні в оренду свого житла сильно тиснуть на ринок. При цьому падіння інтересу до нерухомості в цілому продовжується. За підсумками червня 2022 року загальна кількість запитів, пов'язаних із покупкою або орендою нерухомості, що знизилося на 40% і склало менше 30% від довоєнного рівня», — прокоментував ситуацію на ринку директор City Development Solutions Роман Герасимчук. Найдорожчим районом столиці для оренди залишається Печерський, де медіанна вартість оренди становить $486/міс. ($ 8/кв. м). Далі йде Шевченківський район — $346/міс. ($7/кв. м), Голосіївський — $304/міс. ($6/кв. м). При цьому ціна у червні у цих районах знизилася на 1% та 6% відповідно, тоді як у Печерському зросла на 4% порівняно з травнем 2022 року. Вартість оренди квартир на лівому березі Києва та в спальних районах знизилася в середньому на 17%: в Оболонському — до $230/міс. ($5/кв.м), Подільському — до $209/міс. ($5/кв. м), Святошинському — до $195/міс. ($4/кв. м), Солом'янському — до $235/міс. ($6/кв. м). Мінімальну медіанну ціну на оренду квартир зафіксовано в Деснянському районі — $177/міс. або $4/кв. м.