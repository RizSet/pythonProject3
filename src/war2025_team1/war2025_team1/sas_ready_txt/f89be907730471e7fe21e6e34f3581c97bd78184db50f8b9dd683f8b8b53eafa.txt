В 2021 році ціни на житло зростатимуть — думка


 Зростання цін на житло у 2021 році неминуче. Так вважає голова правління міжнародного бізнес-об'єднання The Wall-Ukraine Віталій Грусевич. «Зазвичай при стабільній економічній і політичній ситуації у першому кварталі ціни відносно незмінні, а до кінця року вони підвищуються. Таке коливання середньої вартості квадратного метру складає від 10 до 15%», — написав Віталій Грусевич на своїй сторінці у фейсбуці. По-перше,  . Він впливає на ціни матеріалів, що відображається на вартості самого будівництва. По-друге, попит. Він може істотно скоригувати ціни, що і пояснює неоднозначне подорожчання відносно регіонів. «Якісне житло завжди буде дорогим і надалі підніматиметься у ціні. Особливо там, де є все для комфортного проживання: концепція будівлі, матеріали, соціальна інфраструктура, благоустрій та безпека тощо», — зазначив Віталій Грусевич. Найбільш ймовірно, на думку Віталія Грусевича, що в наступному році піднімуться ціни проектів на високій стадії готовності. «Більшість покупців хочуть гарантій, тому приглядають об'єкти з готовністю 50% (готова коробка) або вже на етапі їх завершення», — прокоментував голова правління The Wall-Ukraine. За його словами, вже зараз можемо спостерігати реакцію на таку тенденцію. Девелопери максимально відтягують початок продажу, щоб досягти більшої ціни. Також з’явились проекти з продажем виключно готового житла.