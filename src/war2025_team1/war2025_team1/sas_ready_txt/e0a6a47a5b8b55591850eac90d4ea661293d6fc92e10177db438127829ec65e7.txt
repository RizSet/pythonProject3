В Україні введення житла в експлуатацію скоротилося більш ніж на 29%


 У першому півріччі цього року в експлуатацію ввели на 29% менше житлових будівель у новобудовах у порівнянні з аналогічним періодом минулого року. Про це йдеться в   Держстату. Згідно із даними, у січні-червні 2018 року в Україні прийнято в експлуатацію 3261,5 тисяч кв. м. загальної площі житлових будівель (нове будівництво): 51,7% − в одноквартирних будинках, 48,2% – у будинках із двома й більше квартирами і 0,1% – у гуртожитках. Загальна площа прийнятого в експлуатацію житла в I півріччі 2018 року порівняно з відповідним періодом попереднього року зменшилась на 29,2%. Обсяг прийнятого в експлуатацію житла у міських поселеннях становив 2070,1 тис.м2, або 63,5% від загального обсягу, у сільській місцевості – 1191,4 тис.м2 (36,5%). Водночас, за перші шість місяців прийняли в експлуатацію дачні та садові будинки нового будівництва загальною площею 195,2 тис.м2, що на 7,4% більше порівняно з відповідним періодом попереднього року. «У цілому в січні-червні 2018 року загальна площа прийнятих в експлуатацію житлових будівель нового будівництва (включаючи дачні й садові будинки) становила 3456,7 тис.м2, що порівняно із січнем-червнем 2017р. менше на 27,8%», – йдеться в даних. Згідно з   «Мінфіну», інвестиції в нерухомість залишаються однією з головних альтернатив депозитам. 