Стать, вік та дохід: портрет типової людини, яка купує житло в іпотеку

 Державна програма "Доступна іпотека 7%", яка стартувала 1 березня 2021 року, за 9 місяців вже стала дієвим інструментом для підвищення попиту на ринку нерухомості. Згідно з  даними Мінфіну , в рамках програми  підписано 1 104 кредитних договорів на 958,6 мільйона гривень.  До теми   На виплат чи в іпотеку: відомий девелопер розповів, як вигідніше купити квартиру У програмі задіяно 24 регіони. Найчастіше іпотечні кредити  беруть у Києві , а також Київській та Харківській областях.  Клієнти програми "Доступна іпотека 7%": хто вони / Фото банк "Глобус" Середній розмір кредиту за програмою –  850 тисяч гривень . Клієнти програми "Доступна іпотека 7%": хто вони / Фото банк "Глобус" Понад 60% позик припадає на сім’ї, які складаються з двох та більше осіб.  При цьому, зазначають автори дослідження, доступною іпотекою  цікавилися всі вікові групи.  Наймолодшим клієнтом виявився 22-річний хлопець, найстаршим – 59-річний чоловік. Клієнти програми "Доступна іпотека 7%": хто вони / Фото банк "Глобус" Середній вік позичальників становить  30 – 40 років , а розмір доходу –  25 750 гривень.  Жінки ставали учасницями програми так само часто, як і чоловіки, однак рівень доходу останніх у середньому є дещо вищим. Відповідно, чоловіки при оформленні позики здійснюють більший (31% від вартості нерухомості) перший внесок. Читайте також  На що звернути увагу, вибираючи приміщення під магазин: поради девелопера Середній розмір особистого внеску учасника програми  сягає 29% . Зауважимо, що максимальна сума іпотечного кредиту, передбачена програмою, становить 2 мільйони гривень, а перший внесок власних коштів позичальника – 15% від вартості предмета іпотеки. Найчастіше українці  беруть кредит на 1 та 2-кімнатні квартири . Загальна площа найпопулярніших пропозицій становить близько 50 – 55 метрів квадратних. 