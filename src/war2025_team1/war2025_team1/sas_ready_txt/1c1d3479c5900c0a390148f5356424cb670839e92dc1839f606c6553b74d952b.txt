Новий рік у Карпатах: скільки коштуватиме оренда житла у святковий сезон

 Дивовижна природа, теплий камін, живописні краєвиди на засніжені гори, можливість відпочити у сауні або стати на лижі яскраво виділяють Карпати з-поміж інших пропозицій на ринку подобової оренди житла на Новий 2022 рік. З'ясовуємо, скільки наразі коштує подобова оренда житла в Карпатах, та чи можливо забронювати будиночок для святкування впродовж останнього тижня грудня.  Цікаво  Знижки на квартири у Львові та Києві: КН РІЕЛ анонсувала початок акційного сезону  Гірськолижний курорт щорічно відвідують туристи не лише з різних куточків України, а й з усього світу. І зрозуміло чому: тут є буквально усе для комфортного відпочинку. На територіях пансіонатів працюють оздоровчі комплекси, гарячі басейни, лазні та сауни, бари та ресторани. Поселитися можна у готелях та базах відпочинку. Ціни за житло далеко не дешеві, а у період новорічних свят готуйтеся до подвійного тарифу.     Оренда готелю у Буковелі коштує від 15 000 – 18 000 гривень / Фото unsplash Стандартний номер з 28 грудня до 3 січня коштуватиме в середньому  15 000 – 18 000 гривень.  Проте є номери й значно елітніші. В одному з таких за 5 днів доведеться заплатити близько  48 тисяч гривень.  Номер виконаний у класичному готельному стилі. Всередині є холодильник, телевізор, двоспальне ліжко, душ та лазня. Поблизу Буковеля  здають автономні будиночки від власників.  Вартість в них варіюється в залежності від типу помешкання та додаткових зручностей: розвиненої інфраструктури, наявності трас, магазинів та ресторанів. Так, за новорічну ніч у тутешніх котеджах доведеться заплатити: Рай для гірськолижників з усієї України розташований в Закарпатській області поблизу селища Ясіня на висоті 1300 метрів над рівнем моря. Завдяки неймовірним пейзажам Карпат, чистому повітрю і неповторній природі, відпочинок на Драгобраті має попит протягом цілого року.     Новий рік на Драгобраті коштуватиме від 300 – 2800 гривень / Фото prolviv Заселитися пропонують у готелі й котеджі. Ціна на них коливаються  від 300 – 2800 гривень за номер  в залежності від ступеня комфорту. Найближче житло в приватному секторі можна знайти у селищі  Ясіня . На новорічні свята (31 – 3 січня) booking пропонує лише один вільний котедж – його вартість становить  5 000 гривень.  У сусідньому селищі –  Лазещина  є доступніші будинки. Оренда за ніч від деяких власників обійдеться навіть  у 300 грн . Найдорожчий триповерховий котедж на компанію здають  за 6 000 гривень за ніч . Неподалік –  у селищі Кваси,  можна забронювати дерев'яні будиночки  за 2 700 гривень.  До теми  Київ, Одеса, Львів чи Карпати: де дешевше орендувати житло на Новий рік 2022 Славське – селище міського типу у Сколівському районі з оглядовими підйомниками та чудовими краєвидами. Курорт не такий популярний, як два попередні варіанти, тому і ціни на житло тут дещо нижчі. Приїжджають сюди на Новий рік здебільшого туристи зі Львова, проте можна зустріти й іноземних гостей.      Житло у Славську коштує від 350 гривень / Фото vsesanatorii Славське пропонує житло на будь-який смак та гаманець. Тут є бюджетні готелі, номер у яких обійдеться в середньому  у 350 гривень , є й елітніші –  за 850 гривень.  Проте якщо ви вже приїхали у гірську місцевість, краще підшукати варіанти поближче до природи. І у Славському з цим проблем не виникне.  Котеджі, вілли та приватні садиби, які пропонують гостям чимало простору та безліч додаткових зручностей, обійдуться в середньому  у 900 гривень.  Звісно, є пропозиції подорожче – їх вартість сягає  від 2 000 – 5 000 гривень.  Ще один дивовижний курорт українських Карпат, який користується особливою популярністю серед туристів, – старовинне гуцульське селище Ворохта. Сюди приїжджають за справжнім відпочинком від цивілізації, чистим повітрям та ароматами ялин і буків. Ба більше, Ворохта має власний гірськолижний комплекс з трамплінами та пологими спусками.     Номери на одного обійдуться в середньому у 200 гривень / Фото gid.turtella Пропозицій оренди житла доволі багато, деякі оголошення опубліковані нещодавно, тож навіть, якщо ви тільки почали шукати будинок на Новий рік – буде з чого вибрати.  Номери на одного обійдуться в середньому  у 200 гривень , двомісні –  у 400 гривень.  Ціна найдешевшого котеджу –  800 гривень , тоді як найдорожча пропозиція на новорічну ніч перевалює  за 2 700 гривень. Яремче – низькогірний курорт, розташований в надзвичайно мальовничій улоговині між горами на березі Пруту. Через місто пролягає дорога до найвищої вершини українських Карпат – Говерли. Сюди приїжджають на водоспад та унікальний гуцульський базар, тож ви знайдете, чим зайнятися поза святкуванням в орендованій оселі.    Будинок в Яремче обійдеться в 1200 гривень / Фото lviv.vgorode Готелі Яремче пропонують свої послуги за значно нижчими цінами, ніж в Буковелі, а відстань між населеними пунктами порівняно невелика.  Номери у готелях та садибах з окремими номерами стартують з  300 гривень з особи.  Якщо ви шукаєте більше простору – вам запропонують поселитися в елітних апартаментах за  1200 гривень.  Є оголошення з пропозиціями котеджів  за 1500 – 3000 гривень.  З'їздити сюди в новорічний період потрібно хоча б заради краєвидів – зі всіх сторін селище оточують гори. Крім того, Верховина славиться своїми лікувальними чанами та смачною гуцульською кухнею.      За номер у новорічну ніч просять 250 – 600 гривень / Фото karpaty.info Тут здають садиби, апартаменти та гостинні двори. За номер у новорічну ніч просять  250 – 600 гривень.  На профільних ресурсах залишилося небагато приватних котеджів, ті, які вдалося знайти –  обійдуться менш ніж в 1500 гривень за добу.  Гуцульське село у Косівського району Івано-Франківської області теж має бугельний витяг завдовжки 800 метрів. Сюди можна завітати взимку, щоб опанувати лижі або сноуборд. Місцеві траси мають середній рівень складності – всього їх 3, довжина деяких спусків сягає 1 500 метрів.      Доба у будинку коштуватиме від 1200 – 2500 гривень / Фото booking Пропозицій на проживання мінімум, але шанс зловити свою оселю ще є. Номер у готелі обійдеться в середньому у  250 гривень.  Доба у будинку коштуватиме  від 1200 – 2500 гривень.  Знайти бюджетний будинок у Карпатах можливо навіть напередодні Нового року! Головне у цій справі – бажання відкривати для себе нові регіони та маловідомі локації.