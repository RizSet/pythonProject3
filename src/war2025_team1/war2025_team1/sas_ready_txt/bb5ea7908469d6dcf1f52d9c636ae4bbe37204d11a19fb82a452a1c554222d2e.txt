Росіянам можуть заборонити купувати та орендувати нерухомість у Туреччині


 Мешканці турецького міста Анталія вимагають від влади заборонити продавати та здавати в оренду нерухомість росіянам. Це пов'язано із різким стрибком цін на місцеве житло. Про це   «24 канал» з посиланням на  . Попит на житло в Туреччині у жовтні 2022 року зріс у 24 рази, порівняно з жовтнем 2021 року. При цьому щодня до Анталії прибуває 15 — 20 тисяч росіян. Через наплив іноземців, ціна нерухомості в Анталії зросла за останні два роки майже у 5 разів. Наразі сума угоди перевищує середній дохід громадян у Туреччині. Різкий стрибок цін на оренду також спричинив кризу нерухомості та демографічні зміни. Як повідомляють автори петиції, 25% населення Анталії зараз іноземці. Вони додають, що ринок дестабілізують як російські, так і українські рієлтори. «На тлі хвилі імміграції кількість українців та росіян, які беруть участь у ринку незареєстрованої нерухомості в Анталії, досягла 10 тисяч. Ці люди продовжують порушувати роботу ринку, створюючи власні групи на сотні людей у WhatsApp. У них немає досвіду, але вони незабаром почали контролювати ринок нерухомості Анталії. Ми не можемо потрапити до цих груп, бо вони нас не приймають», — йдеться у петиції. При цьому у документі наголошується, що іноземці часто купують житло для інвестицій та пропонують місцевому населенню орендувати житло з неймовірною націнкою. Через це громадяни Туреччини відчувають себе гостями у своїй же країні.