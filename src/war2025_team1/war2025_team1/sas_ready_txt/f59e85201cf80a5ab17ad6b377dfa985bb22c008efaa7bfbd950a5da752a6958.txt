
Заміж за покійника: у Львові жінка одружилася з мерцем, щоб отримати квартиру


 У Львові жінка   заволоділа квартирою, яка розташована у центрі міста Львова поблизу Стрийського парку. Для цього вона підробила свідоцтво про одруження з покійним пенсіонером, оформила спадщину з використанням підроблених документів. Як  сьогодні, 14 лютого, у пресслужбі Львівської обласної прокуратури, їй повідомили про підозру у скоєному. У прокуратурі заначають, що майно покійного підлягало передачі у комунальну власність територіальної громади міста Львова в порядку визнання судом відумерлої спадщини. За клопотанням прокурора, суд обрав фігурантці запобіжний захід у вигляді тримання під вартою. Вирішується питання про накладення арешту на квартиру, як предмету злочинного посягання.