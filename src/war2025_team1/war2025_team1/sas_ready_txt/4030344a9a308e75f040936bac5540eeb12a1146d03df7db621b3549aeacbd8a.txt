Аналітики порівняли ціни на оренду житла у Львові та Києві: де дешевше

 Про це свідчить порівняння даних про ціни на оренду житла у Львові та Києві в додатку  bird , повідомляє ЛУН. Читайте також  Вдалий старт: яким був перший продаж житла від КН РІЕЛ за програмою "єОселя" У січні 2023 року Київ і Львів були найпопулярнішими містами за кількістю запитів на оренду житла. Водночас середня ціна оренди однокімнатної квартири  у Львові в січні становила 13,5 тисяч гривень , а  у Києві – 9 тисяч.   Статистика цін у Львові / Інфографіка bird Великий розрив і у ціні на двокімнатні квартири.  У Києві таке житло можна орендувати за 12 тисяч гривень  на місяць,  у Львові – за 16 тисяч. Майже однакові ціни на оренду трикімнатних квартир:  18 тисяч гривень у Києві  та  19 тисяч гривень у Львові . Середня вартість оренди у Києві / Інфографіка bird Фахівець з підбору нерухомості у Львові  Володимир Глущак розповів , що зацікавленість місцевими квартирами досі є, але не масова. Попит все ще низький, якщо порівнювати його із "нормальним" інтересом до житла до повномасштабного вторгнення. До того ж серія ударів по об'єктах інфраструктури Львова стала фактором, який змушує потенційних орендарів рухатися в інші регіони.  Не треба забувати, що у Львові також може бути небезпечно. У мене були клієнти з Києва, які вже сюди їхали, і я мав від них завдаток на квартиру. Але одного дня по Львову також прилетіло. Вони перетелефонували, сказали, що поїдуть в менші містечка – Ужгород або Чернівці,  – зазначив Глущак. Тим часом, за словами голови комітету інформаційно-технічного забезпечення у Спілці фахівців із нерухомого майна Києва Олександра Бойка, у столиці середня вартість оренди просіла. І це не пов'язано із попитом. Головний фактор, який досі впливає на цінотворення – неспокійна ситуація в країні та періодичні обстріли столиці. Більшість людей у Києві тимчасово, відповідно – шукають найдешевші варіанти квартир, які пропонуються в найм. 