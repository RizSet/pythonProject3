Як працює ринок нерухомості в умовах воєнного стану: головні обмеження

 Ще на початку широкомасштабного вторгнення Мін'юст України зупинив роботу реєстрів. Цей крок був необхідним, аби захистити персональні дані українців. На початку травня доступ до частини реєстрів відновили. Паралельно визначили особливості нотаріальної діяльності та функціонування єдиних і держреєстрів в умовах воєнного стану. Читайте також  Ринок нерухомості оживає: на яких київських об'єктах відновили будівництво Утім, наразі доступ до реєстрів відновлений лише у деяких регіонах.  Окрім відкриття реєстрів, уряд визначив особливості нотаріальної діяльності в умовах воєнного стану. Саме ці нововведення обумовили особливості роботи ринку під час війни. Згідно із повідомленнями Міністерства юстиції України, у постанові уряду, зокрема, врегульовано ключові  питання щодо допуску нотаріусів , які в умовах війни повинні пройти внутрішню перевірку Нотаріальної палати Мін'юсту. Як зазначив народний депутат, член комітету Верховної Ради з правової політики Ігор Фріса, проводити операції з нерухомістю під час війни важко насамперед через проблеми з ідентифікацією загиблих. Ризикові дії пов'язані, наприклад, із тим, що важко проходить ідентифікація загиблих. І реєстр актів цивільного стану, де реєструються смерті, оновлюється не так швидко, як би нам хотілося. З огляду на це заборонили посвідчувати правочини щодо відчуження нерухомості на підставі довіреності. Бо не можемо пересвідчитися, чи людина, яка давала довіреність, жива,  – пояснив він.  Ще одним із запобіжників проти ризикових правочинів Ігор Фріс вважає продовження строків прийняття спадщини. Адже не кожна людина може впродовж 6 місяців звернутися до нотаріуса й подати заяву. З огляду на це  зупинено і право отримання свідоцтва про право на спадщину . Адвокатка Тетяна Козаченко додає, що не менш важливим запобіжником на ринку житла є  заборона забирати майно громадян  під час війни на підставі відповідних реєстраційних дій, як-от задоволення вимог іпотекотримача, коли банки в беззаперечному порядку забирали нерухомість. Усе, що стосується стягнення заборгованості та реалізації питань іпотеки, на сьогодні зупинено,  – підкреслила Козаченко. Окрім цього доступ до держреєстрів  обмежено у таких регіонах України: