Плюси та мінуси іпотеки під 7%. Роз'яснення банкірів


 Банки, які долучилися до видачі доступних кредитів, оцінили слабкі місця програми. Про це йшлося під час круглого столу на тему « »,   Finclub. «Минулого тижня ми видали перші кредити під 7%. Попит на програму з боку позичальників дуже великий. Ми отримуємо щодня більше 100 дзвінків на контакт-центр. Багато звернень у відділеннях», — заявила перша заступниця голови правління   Олена Дмітрієва. Виконавча директорка Незалежної асоціації банків України Олена Коробкова брала активну участь у запуску цієї програми, тому змогла оцінити її плюси та мінуси. «З плюсів — це низька процента ставка, що розширяє коло людей, спроможних виплачувати цей  . І позичальник подає всі документи для отримання кредиту і компенсації безпосередньо до банку, а не до якоїсь державної структури і комісії, і тому вона не залежить від доброї волі чиновника», — каже Коробкова. Компенсація розраховується на пів року і зараховується на ескроу-рахунок банку. «Банк поступово списує кошти і не залежить від тимчасових перебоїв із бюджетним фінансуванням», — розповіла вона. «З позитиву — якщо є прострочення на 30 днів, то компенсація призупиняється. Тобто це постійне стимулювання позичальника, щоб кредит обслуговувався. І якщо протягом трьох місяців кредит не відновиться, то позичальник взагалі втратить цю компенсацію», — попередила Коробкова. Але є мінуси. «Перший мінус — це те, що ми зараз можемо запропонувати незначний вибір квартир у забудовників, оскільки обмеження програми — це фінансування у вигляді майнових прав і фонду фінансування будівництва. Все інше фінансування програми не дозволяє. А весь ринок зараз — це інвестиційні договори, попередні договори, форвардні контракти. Відповідно усі великі забудовники залишилися поза доступу до потенційних позичальників», — розповіла Дмітрієва. Ще один мінус назвав заступник голови правління   Антон Тютюн. «Мінус основний — обмеження програми первинним ринком молодої нерухомості до трьох років. Для держави в цілому це плюс, оскільки її задача — запустити будівельну галузь, яка дасть мультиплікатор, але у нас мало такої нерухомості. І цей ринок є обмеженим», — розповів Антон Тютюн. Банкір пояснює, що квартири у гарних забудовників швидко розкуповуються навіть без кредитів. «У якісного забудовника ще до здачі будинку при 70% готовності вже всі квартири продані. Нічого на ринок не виходить після здачі в експлуатацію. Це якісні забудовники, яких на ринку одиниці», — сказав Антон Тютюн. Він радить розширювати можливості роботи на первинці. «Щоб житло можна було кредитувати не 3-річне, а хоча б 10-річне, щоб усі нові мікрорайони потрапляли до кредитування. Тоді ця програма стане більш масовою», — впевнений Антон Тютюн. «Обмеження до трьох років дуже вузьке. 5−10 років — це є фактично та сама новобудова і значно розширює наші кредитні можливості», — підтримала його заступниця директора департаменту роздрібних клієнтів   Ольга Муха. Скаржаться банки і на ліміт по ставках. «Певним недоліком є обмеження базової ставки за кредитом — ставка без врахування компенсації не може перевищувати рівня 12-місячного індексу UIRD + 4,5 в.п. для кредитів на придбання побудованого житла, і +7 в.п. на недобудоване житло. Тобто це 13% і 15,5% річних відповідно. Це не відрізняється від ринкових ставок, але деякі банки казали, що це може бути проблемою», — зазначила Коробкова. Дмітрієва розраховує на пом’якшення урядових вимог. «Із тисячі дзвінків, які ми отримали, найближчим часом видаємо 20 кредитів. Ми очікуємо, що уряд буде вносити зміни до програми і поліпшувати її умови, — каже Дмітрієва. — Із плюсів — це те, що дуже мало обмежень для фізичних осіб. І вона стала доступною для тих, хто раніше її не міг собі дозволити. Тому що зможуть обслуговувати кредит під 7%». Але не всі банки зможуть працювати на первинці. «Обмеження — високі регуляторні вимоги  . Ми на первинку формуємо резерв 11,5% від портфеля. Це дуже багато, і мало банків зможуть зайти в програму і формувати такі резерви», — розповіла Дмітрієва. У програмі можуть брати участь українці, середньомісячний дохід яких і кожного з членів сім'ї за останні шість місяців не перевищує десятикратного розміру середньої місячної заробітної плати у відповідному регіоні України. Як зазначив заступник міністра фінансів, голова ради Фонду розвитку підприємництва Юрій Драганчук, «в програмі застосовується трирічне бюджетне планування у рамках бюджетної декларації. Тобто кошти передбачатимуться не протягом одного року, а на наступні три роки». Максимальний розмір такого кредиту обмежений сумою в 2 млн грн, а вартість житла в іпотеку не повинна перевищувати 2,5 млн грн. Отримати пільговий кредит на житло можна на термін до 20 років, а початковий внесок позичальника повинен бути не менше 25% вартості житла. Як писав «Мінфін», 27 січня Кабмін   про здешевлення вартості іпотечних кредитів. Нова процедура дозволить споживачеві отримати іпотеку під 7% річних. Спочатку клієнт домовляється з банком про отримання іпотеки. Далі Фонд розвитку підприємництва виплачує банку компенсацію для того, щоб споживач отримав дешеву іпотеку.