
У спальні Путіна та Кабаєвої: який вигляд має резиденція "фюрера" та його коханки на Валдаї


 Російське опозиційне видання   випустило цілий цикл програм про те, як живуть та заробляють Володимир Путін та його кохана Аліна Кабаєва. А ще показав, який насправді вигляд має знаменита резиденція Путіна на Валдаї, де більшість часу проводить "фюрер". Резиденцію цю Путін почав будувати після приходу до влади 2000 року. Завдяки роботі опозиціонера Олексія Навального та його команди, а також інших осіб, які займалися будівництвом резиденції у "Проєкту" з'явилася можливість показати публіці маєток у стилі "дорого-багато" широкій публіці. Кажуть, коли у Путіна запитали, в якому стилі він бажає, щоб у резиденції все було оформлено, той відповів: "як у Петербурзі", от і зробили так, "як в Ермітажі". У резиденції є стелі з кольоровим вітражним склом, люстра зі справжніми рубінами і буквально все зроблено із сусального золота. В одній із віталень - білий рояль, біла їдальня, де також багато золота, а в кабінеті глави Кремля - меблі з червоного дерева з позолотою. Можна побачити і спальню, де спить Путін. 2005 року, коли Путін ще формально був  , в цій резиденції він доручив спорудити окремі спальні для дружини та двох його дочок. Чи могла Кабаєва жити у президентському палаці, знаючи, що там обладнано кімнати для його колишньої дружини та дочок? Творці "Проєкту" вважають, що ні, самолюбство олімпійської чемпіонки засперечалося б. І тоді Путін збудував для неї окремий палац поряд із його резиденцією. Саме туди приїжджають помічниці, які є родичами Кабаєвої та її співробітницями. А ще стилісти, візажисти, лікарі та інший персонал, що обслуговує президентську "дружину". У розслідуванні йдеться, що Кабаєва так багато часу проводить на Валдаї, що її сестрі та помічниці навіть купили там нерухомість. Будинок для Кабаєвої почали будувати 2020 року. А 2022-го будівництво було завершено. Будинок площею 1200 кв метрів зроблений з дерев'яних колод. Записано його на фірму прокладку ТОВ "Прайм", яку контролює Юрій Ковальчук. Спеціально для Кабаєвої тут також звели розкішний класичний палацовий парк, розташований на протилежному боці невеликої протоки. Роботи велися якраз поки будинок будувався. Раніше на цьому місці був дендропарк доступний для туристів, але компанія Ковальчука отримала ці землі в довгострокову оренду. Нагадаємо, також "Проєкт" розповів,  , яку Путін купив для Аліни Кабаєвої і яка знаходиться у Сочі.