Рада підтримала закон про компенсацію за житло, зруйноване під час війни


 23 лютого Верховна Рада ухвалила в цілому законопроєкт № 7198 про створення механізму компенсації за житло, зруйноване чи пошкоджене під час війни. За нього проголосували 275 депутатів. Про це в телеграм-каналі   перший заступник голови Податкового комітету Ярослав Железняк. Право на компенсацію отримають фізичні особи — громадяни України, які є власниками, замовниками будівництва, інвесторами пошкоджених або знищених об'єктів нерухомого майна, а також їхні спадкоємці. За пошкоджене спільне майно багатоквартирного будинку компенсацію зможуть отримати ОСББ, житлові кооперативи, управителі або особи, уповноважені співвласниками багатоквартирних будинків. Люди, які потрапили під санкції, не зможуть отримати компенсації. Також цього права не буде в осіб із судимістю за вчинення злочинів проти основ національної безпеки та їхні спадкоємці. Кожен випадок окремо розглядатимуть спеціальні комісії, яку повинні будуть створити місцеві органи влади. Подати заяву про надання компенсації можна буде під час воєнного стану та протягом року з дня його припинення чи скасування. Зробити це можна буде в електронній формі через Дію або у паперовій — через ЦНАП, органи соцзахисту чи нотаріуса. Дія закону не поширюватиметься на об'єкти, що на дату введення воєнного стану були на тимчасово окупованій території. Компенсацію не можна буде отримати у вигляді «живих» грошей. Власникам пошкоджених і зруйнованих квартир її видаватимуть у вигляді п'ятирічних житлових сертифікатів на нове житло, а власники окремих будинків матимуть вибір — взяти житловий сертифікат або грошову компенсацію з цільовим призначенням, яку можна використати тільки на фінансування будівництва. Закон дозволяє обрати дорожче житло, ніж вартість житлового сертифіката. В такому випадку різницю потрібно буде покрити власним коштом. Якщо ціна житла буде нижчою за суму, зазначену в сертифікаті, отримувач теоретично матиме право отримати решту компенсації, але тільки з грошей, отриманих від Росії для відшкодування збитків. Сертифікат зможе використати лише його власник або спадкоємець, його не можна відчужувати третім особам. Отримувач компенсації протягом п’яти років не матиме права відчужувати житло, придбане з використанням житлового сертифіката. Пріоритет в отриманні компенсації матимуть учасники бойових дій, мобілізовані без статусу УБД, багатодітні сім'ї, особи з інвалідністю. Джерелами фінансування компенсації за пошкоджене та знищене майно будуть: Для систематизації інформації про компенсації буде створено Реєстр пошкодженого та знищеного майна.