«Українська мрія» Зеленського. Стало відомо, коли запрацює програма кредитів під 5%


 Держпрограму «Українська мрія», яка, зокрема, передбачатиме іпотеку під 5% річних, запустять в січні-березні 2022 року. Про це в інтерв'ю « » заявив заступник керівника Офісу президента Ростислав Шурма. «Жодних обмежень, максимально простий і зрозумілий продукт. Є сім'я, яка заробляє 20−30 тис грн сукупно. Наше завдання — дати цій сім'ї можливість отримати нову квартиру площею 60−70 кв. м за щомісячний платіж 10 тис грн», — сказав він. За його словами, скористатися програмою зможуть усі, хто отримує офіційні доходи. Держпрограма також передбачатиме кредити під 5% для інших цілей, наприклад, для покупки електромобіля. В Україні з березня 2021 року діє програма «Доступна іпотека під 7%». У жовтні уряд дозволив брати житло в   за цією програмою на вторинному ринку. Це стосується невеликих міст України. Для обласних центрів з чисельністю населення понад 1 млн. вік нерухомості підвищили з 3-х до 10 років.