Довічне ув'язнення: в МВС запропонували радикально вирішити проблему довгобудів


 Українська влада вже готується законодавчо вирішувати проблему з довгобудами в країні. При цьому в Міністерстві внутрішніх справ вважають, що допомогти могла б зміна умов покарання недобросовісних забудовників. Про це в   «Сьогодні» розповів заступник голови МВС Антон Геращенко. За його словами, по всій Україні є величезна кількість випадків, коли непорядні забудовники в гонитві за наживою будували фінансові піраміди, збирали гроші у громадян і будували будинки. Потім, коли починалась економічна криза або щось йшло не так, вони ці будинки кидали і десятки тисяч сімей не отримали доступу до житла. «Необхідно заборонити безкарно збирати гроші у людей, видаючи їм в обмін фантики, що не дають жодних прав. У нашій країні, на жаль, не існує, на відміну від Америки, накопичувальної системи кримінального покарання. У США будь-який забудовник, що обдурив 10-100 людей, отримував би довічне ув'язнення. А уникннення довічного ув'язнення приводило б до його бажання добудувати ці будинки за всяку ціну. <...> Обдурив 10 тис. людей, за кожного по 5 років, отримав 5 тис. років, сидиш назавжди там і втрачаєш можливості користуватися результатами награбованого. Це глобальні питання. Для цього потрібно серйозно змінювати законодавство», – вважає Геращенко.