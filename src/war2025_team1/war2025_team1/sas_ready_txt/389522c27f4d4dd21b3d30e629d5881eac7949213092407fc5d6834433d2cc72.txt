В Одесі продають квартиру за 1,7 мільйона доларів: погляньте, який вигляд має найдорожче житло

 Площа помешкання за понад 60 мільйонів гривень становить 344 квадратних метри. Житло розташоване на передостанньому поверсі чотириповерхового будинку, повідомляє  24 Канал , посилаючись на дані оголошень платформи OLX. Зверніть увагу  Як підтвердити дохід при купівлі квартири: поради девелопера У квартирі ж шість кімнат. Теперішні власники облаштували там спальні, вітальню та домашній спортзал. Кухня досить маленька, враховуючи загальну площу помешкання. Вона займає 16 "квадратів". "Квартира включає 6 просторих кімнат, забезпечуючи безліч можливостей для створення унікального інтер'єру і розміщення всієї вашої родини в комфорті. Якісний євроремонт надає цьому житлу розкішного вигляду, а двостороннє планування дозволяє насолоджуватися чудовим видом на історичну площу", – пише авторка оголошення. Інтер'єр помешкання / Фото OLX З фото стає зрозуміло, що в кількох кімнатах немає меблів, тож новим власникам доведеться їх докупити. Дизайн помешкання, очевидно, розробляли самі власники, адже єдиного стилю інтер'єру немає. У курортному селі Поляниця продають житловий комплекс, що складається  з двох сучасних помешкань . Його вартість становить 2 мільйони 730 тисяч доларів, а це  понад 100 мільйонів гривень . Площа апартаментів становить 420 квадратних метрів. Також у вартість входить приватна спа-зона із сауною та спортзалом і велика тераса-сад.