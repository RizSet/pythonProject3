Ілон Маск продає свій останній будинок з великою знижкою й живе на оренді


 Ексцентричний мільярдер Ілон Маск продає свій останній особняк у Каліфорнії за $31,99 млн — це на 15% дешевше початкової вартості. Глава Tesla та SpaceX наразі орендує невеличкий будиночок у Техасі у своєї ж компанії. Про це пише Bloomberg, передає  . Початкова ціна вілли Маска, яка розташована у районі затоки Сан-Франциско, становила $37,5 млн. Наразі на сайті нерухомості Zillow особняк коштує вже на $5,5 млн дешевше. Цей будинок мільярдер придбав у 2017 році за $23,4 млн. Він залишався останнім будинком у власності бізнесмена. Про продаж вілли Маск повідомив у червні цього року. На Zillow пишуть, що особняк 1916 року розташований на 47 акрах. На території є басейн, пішохідні стежки, каньйони та водосховище. У гаражі є місце на 11 машин. Великий особняк має внутрішній простір 16 тис квадратних футів, що складає приблизно одну третину розміру футбольного поля. У будинку 6 спалень та 10 ванних кімнат. Ціна будинку була знижена через кілька днів після того, як Маск анонсував перенесення штаб-квартири Tesla з Каліфорнії у Техас (Остін). Сам мільярдер переїхав у штат у 2020 році. Там він живе у невеликому будинку, який орендує у своїй компанії SpaceX. Нагадаємо, що статок Ілона Маска вперше перевищив $200 млрд і він піднявся на   в рейтингу найбагатших людей світу за версією Forbes Real-Times.