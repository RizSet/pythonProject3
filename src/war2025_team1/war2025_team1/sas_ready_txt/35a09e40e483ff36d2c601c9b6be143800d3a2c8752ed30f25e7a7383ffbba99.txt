Київміськбуд скасував знижки та переніс подорожчання квадратного метра


 Правління Київміськбуд ухвалило рішення відтермінувати підвищення базової вартості квадратного метра на своїх об'єктах до 17 січня. Про це   директор Департаменту продажів і маркетингу Тетяна Маркова. Як зазначили в компанії, зростання ціни на нерухомість зазвичай пов’язано з ростом цін на будівельні матеріали, комплектуючі, енергоносії. «Рік і так був непростим, тому правління пішло назустріч проханням інвесторів і ухвалило рішення щодо перенесення дати подорожчання. Ми розуміємо, що купівля квартири — це справа не одного дня. Але зазначу, що, проявляючи таку лояльність, ми лише відтерміновуємо дату подорожчання», — зазначила Маркова. Маркова зауважила, що вперше до новорічних свят Київміськбуд не запроваджує додаткові знижки, але як і раніше купити квартиру можна зі знижкою за повну оплату, дещо меншою знижкою при розтермінуванні платежів, або скористатися іпотечними програмами від банків-партнерів. Раніше повідомлялося, що у червні Київміськбуд підвищив ціни на свої новобудови, хоча за останні півроку вже робив це двічі. В   «Мінфіну» голова Київміськбуду Ігор Кушнір заявляв, що інші компанії піднімають ціни так само, як і його компанія. «Київміськбуд — публічне акціонерне товариство, і кожен свій крок намагається доводити до людей вчасно. За останні півроку ми піднімали ціну двічі. Вперше подорожчання становило від 10 до 15%, ще приблизно на стільки ж удруге», — зазначив він.