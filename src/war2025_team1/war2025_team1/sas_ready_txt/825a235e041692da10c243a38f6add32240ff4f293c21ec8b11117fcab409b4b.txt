Українці перемкнули увагу на малометражні будинки: з чим це пов'язано

 Якщо до 2008-го року на українському ринку панувала гігантоманія, після фінансової кризи апетити українців суттєво зменшилися. А в останні 3 роки спостерігається підвищений попит на компактне житло. Цікаво  Підземний паркінг в Україні: переваги та недоліки Як зазначив директор агентства нерухомості "Старгород" Олександр Крикніцький, українці почали дуже серйозно рахувати, скільки коштує опалення дому. Тому все більше покупців почали відмовлятися від нефункціональних площ у 200 – 300 "квадратів". "На жаль, у нас за радянських часів не було колективного досвіду домоволодіння великими площами: скільки це коштує утримання будинку на 300 квадратних метрів. З часом прийшло розуміння, що для життя вистачає й меншої площі. З іншого боку, у разі оптимізації розмірів зайвими часто виявляються кабінет, сауна, спортзал, більярдна, які так полюбляли донедавна", – пояснив Крикніцький. До 2018-го переважали розміри 150 "квадратів", які вважалися оптимальними для будинку, але швидке здорожчання енергоресурсів змушує оптимізувати площі ще більше. На думку Крикніцького, запит на маленькі будинки можна порівняти з модою на смартквартири в столиці. Люди зрозуміли, що мінімалізм є практичнішим і економнішим. В інтер'єрах таких котеджів клієнти намагаються витиснути максимум функціоналу з мінімальної площі. Тому в дизайні переважають скандинавський стиль, мінімалізм, лофт.   Українці масово скуповують малометражні будинки / Фото Unsplash Зменшуються й земельні ділянки, на яких розміщено садиби. Якщо раніше покупці керувалися необхідністю 20 – 35 соток, зараз обирають максимум 8 – 10 соток, а запит на 15 соток зустрічається все рідше. Маленькі будинки не тільки дешевші. Їх легше надати, наприклад в оренду, легше обставити меблями чи оновити ремонт. Але головне – вони споживають набагато менше енергії,  – наголошує експерт. Але навіть за зменшеної площі всі інші опції під час вибору приватної садиби, таунхаусу чи котеджу залишаються актуальними: Вартість нових невеликих будинків у 20-кілометровій зоні довкола Києва сьогодні перевищує  1 тисячу доларів за квадратний метр. Незалежний експерт із нерухомості Ярослав Цуканов пояснює, що дешевше можна знайти лише у випадку, якщо будівельники здають будинок без оздоблення.  До речі  З оздобленням чи без: яку квартиру купити, щоб заощадити час та кошти Ціни на вторинному ринку приблизно такі самі –  майже 1 тисяча за квадратний метр , тобто 100 тисяч за 100 квадратних метрів.  На ринку найдорожчими вважаються села по Обухівській, Житомирській і Варшавській трасам, а також уздовж Бориспільської траси. Будинки в полях дешевші лише через те, що підведення комунікацій коштуватиме дорожче, ніж вартість землі. Нижчі ціни також у селах за Броварами, а також по Чернігівській трасі.