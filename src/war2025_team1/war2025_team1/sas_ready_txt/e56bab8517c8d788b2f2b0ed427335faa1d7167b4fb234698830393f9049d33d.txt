Влада пообіцяла збудувати 120 тисяч осель коштом конфіскованих активів росіян

 Про це розповіла голова політичної партії "Слуга Народу" Олена Шуляк. Вона наголосила, що паралельно над питанням забезпечення житлом українців працює держава.  Варто знати  Робота велася неперервно, – як КН РІЕЛ сприяла евакуації мешканців з ЖК "Львівський Квартал" Шуляк зазначила, що на вільних та деокупованих територіях роботи почали відновлюватися ще в травні. Станом на початок літа відновилися 40% від обсягів житлового будівництва в Києві, понад 60% – на Одещині та до 90% – у західних областях,  – констатує Шуляк. За її словами, десятки тисяч людей в Україні потребують житла, й  держава за підтримки міжнародних партнерів планує його надати . Зокрема парламент має розглянути у другому читанні законопроєкт, який передбачає компенсацію за втрачене житло за принципом "метр за метр". Програма фінансуватиметься донорськими коштами, а також  коштом конфіскованих активів росії.  Наразі йдеться про капітальний ремонт і нове будівництво, принаймні, 120 тисяч осель, з яких 75 тисяч – це квартири,   – зазначила очільниця "Слуги Народу". Вона підкреслила, що ці дані стосуються лише житла. Окремо держава займеться питанням відновлення соціальної та транспортної інфраструктури.