В яких областях України найнижчі ціни на одно- та багатокімнатні квартири: аналіз ринку 

 Аналітики  OLX Нерухомість  дослідили ринок новобудов та розповіли про актуальні ціни, які потрібно заплатити, щоб придбати нерухомість на первинному ринку житла. Про результати дослідження – далі.  Читайте також  Друге життя депресивного району Львова: що таке джентрифікація та чи можлива вона в Україні Лише на сайті OLX Нерухомість улітку з'явилося понад 27 тисяч оголошень про продаж квартир у новобудовах.  78% з них – однокімнатні.  Майже половина пропозицій знаходиться у Київській області. Також пожвавився інтерес й у покупців: від початку року кількість пошукових запитів щодо купівлі квартири зросла втричі. Аналітики виявили, що найбільше оголошень про продаж однокімнатних квартир зосереджено в Київській області (понад 6 900 однокімнаток). Ї х середня вартість становить $43 600.  Далі йдуть: Цікаво, що у 5-ку оголошень не потрапила область міста-мільйонника Дніпра. За кількість розміщених оголошень вона посіла лише 7 місце. Ціни у регіоні на однокімнатки майже, як у столиці, –  близько $40 360. Попри велику кількість пропозицій, середня площа квартир у цих областях менша у порівнянні з іншими регіонами. Найменшу кількість квадратів пропонує ринок Одеської області – 38 м², у Київській – ця цифра становить 40 м², у Харківській – 40,1 м², Івано-Франківській – 41,4 м². У Львівській області можна придбати однокімнатну квартиру, площею 44 м².  Найвищий поріг середньої площі по країні у Черкаській області – 46 м².  Однак новобудов там не так багато – за літо на продаж було виставлено лише 20 об’єктів. Діапазон цін на двокімнатні квартири в Україні досить широкий. Наприклад,  в Івано-Франківському регіоні найдешевші варіанти у новобудовах коштують у середньому $28 600.  Ціни на об’єкти з двома кімнатами у Київській та Дніпропетровській областях вдвічі дорожчі – $66 930 і $60 440 відповідно. У Львівській та Одеській аналогічна нерухомість обійдеться приблизно у $52 000. Площа таких квартир у новобудовах коливається від 59 до 73 м². Двокімнатні квартири з найменшою площею – 59 м² у Дніпропетровській області.  Рекордні 73 м² пропонують у Житомирській області.  Середній показник по Києву складає 64,5 м². Найбільше трикімнаток у новобудовах зосереджено у тих самих областях, де й одно- та двокімнатні квартири.  Найдорожчі з них – у Закарпатській області  вартістю близько $118 570. На другому місці за цим критерієм – Дніпропетровська, де такі об’єкти коштують $86 200, що більше ніж  у Київському регіоні, де середня вартість трикімнатної квартири – $85 540 . Для порівняння, у Харківській області ціна трикімнатки – майже $79 000, а в Одеській – $76 900.