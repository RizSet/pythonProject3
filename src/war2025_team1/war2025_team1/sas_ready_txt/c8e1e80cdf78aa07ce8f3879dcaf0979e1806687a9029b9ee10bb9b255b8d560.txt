Жити не одним днем: що робити зі зруйнованим та пошкодженим житлом українців

 
 
 
 
З початку квітня держава збирає інформацію від громадян про зруйноване та пошкоджене житло. Як повідомляють у Мінцифри  станом на 7 липня через застосунок «Дія», урядовий портал та ЦНАПи зареєстровано 225 000 заяв про пошкоджене майно. 
За її словами, площа ушкоджень житлового фонду складає понад 15 млн кв. м. Але з огляду на кількість поданих заяв відносно до загального обсягу постраждалих, можна говорити щонайменше про 35–40 млн кв. м. Зокрема, у Київській школі економіки втрати житлового фонду оцінюють майже у 45 млн кв. м. І ця цифра зростатиме, адже обстріли українських міст не припиняються. 
рф, що розв’язала цю війну, повинна у прямому сенсі заплатити за зруйновані домівки українців, вважають представники влади та міжнародного суспільства. Одним з головних джерел відбудови України мають стати конфісковані активи росії та російських олігархів по всьому світу. 
«Ключовим джерелом відновлення мають бути конфісковані активи росії та російських олігархів, –    . – Вони спричинили ці масштабні руйнування і вони мають понести за це відповідальність». 
Натомість починати відбудову України необхідно вже сьогодні, використовуючи всі можливі джерела фінансування. 
Перші кроки на цьому шляху із підтримкою міжнародної спільноти вже зроблено. На Міжнародній конференції з питань відновлення України, що відбулася 4–5 липня в швейцарському Лугано, було представлено масштабний план післявоєнної відбудови країни. Він розрахований на 10 років та оцінюється у $750 млрд. Кошти надійдуть частково від партнерських грантів – $250–300 млрд, кредитів від партнерів – $200–300 млрд та приватних інвестицій – $250 млрд. 
Один із ключових та найдорожчих пунктів плану –  , на це відведено $150–250 млрд. Передбачається реалізація значної кількості великих та малих проєктів – від будівництва нових житлових об’єктів із забезпеченням принципів енергоефективності та безбар'єрності до очисних споруд та централізованих комунальних систем. 
Утім план розрахований на роки, а людям, які втратили жило, потрібно знаходити собі нові оселі вже зараз, до приходу зими. 
Верховна Рада ще 1 квітня прийняла у першому читанні  , який передбачає державну компенсацію за втрачене чи пошкоджене нерухоме майно під час війни. 
Компенсацію зможуть отримати громадяни України (власники житла; інвестори в будівництво; члени кооперативів, які викупили житло; спадкоємці), а також управителі багатоквартирних будинків для відновлення місць загального користування. 
«Нове житло має бути аналогічної житлової площі, але не більше 150 кв. м; у тому ж населеному пункті або за бажанням іншому, але аналогічної категорії, – пояснює ініціатор законопроєкту Олена Шуляк. – Можна отримати житло вищої вартості, профінансувавши різницю самостійно. Компенсація на ремонт визначається за результатами оцінки, а гранична сума компенсації не може перевищувати вартості будівництва нового житла». 
Утім станом на середину липня механізм оцінки збитків та відшкодувань ще не прийнято. За словами пані Шуляк, після прийняття у першому читанні документ отримав понад 700 поправок, що потребують додаткового опрацювання. Після цього на нього очікує друге читання в парламенті. 
Тим часом в уряді нарешті схвалили єдину форму подання заяв про пошкоджене майно, також прийнято механізм роботи комісій, які обстежують будинки. 
Із 69 територіальних громад Київської області в 46 є руйнування – це 65% території області. 
Загалом житло втратили більше ніж 11 000 сімей. Яким чином люди зможуть відбудувати втрачені домівки? 
Деякі жителі Київщини, чиє житло зруйновано обстрілами, вже цього року зможуть отримати від держави гроші на нову нерухомість. Це передбачає  , затверджена Київською облрадою наприкінці червня. За умовами програми, буде здійснено викуп 2000 квартир на відкритому ринку нерухомості протягом 2022–2023 років – по 1000 кожного року. 
Для реалізації програми необхідно 2,8 млрд грн, з яких частка бюджетних коштів становить 1,8 млрд грн (з державного, обласного та місцевих бюджетів – відповідно 1 млрд, 605 млн та 200 млн). З інших джерел планується залучити додатково 1 млрд грн. Гроші можуть бути використані для придбання житла в прийнятих в експлуатацію житлових будинках протягом півроку від дня зарахування. 
Але навіть якщо програма не забуксує на якомусь із етапів, вона вирішить проблему лише частково. Тому очільники територіальних громад області шукають альтернативні варіанти. Так, в Ірпені, де за час окупації зруйновано понад 50% міста, а 71% будинків потребують відновлення, досягли домовленості про допомогу з боку Франці. Наприкінці червня підписано  . 
«На першому етапі планується відбудова багатоповерхових будинків, а саме відновлення покрівлі, – зазначає Ірпінський міський голова Олександр Маркушин. – Якщо ми до осені встигнемо відремонтувати ці покрівлі, ми врятуємо будинки, і їхні мешканці повернуться до міста». 
У Конфедерації будівельників України пропонують механізми компенсацій населенню за втрачене житло шляхом випуску іменних ваучерів. Як зазначають фахівці, це дозволить підібрати первинне чи вторинне житло в будь-якій місцевості. До того ж схема не несе корупційних ризиків: людина сама вирішуватиме, де саме купувати нерухомість та якою вона має бути. 
«Такий варіант оптимальний для держави та зручний для тих, кому надається допомога», – зазначає президент Конфедерації будівельників України Лев Парцхаладзе. 
«Людей потрібно залучати до загальних містобудівних рішень про те, як мають виглядати їхні нові домівки, – зазначає заступниця голови Архітектурної палати НСАУ Анна Кирій. – Це дозволить мінімізувати конфлікти між короткостроковим та довгостроковими рішеннями на шляху відбудови країни». 
Стосовно енергоефективності зрушення вже є. Так, 9 липня Верховна Рада проголосувала за   «Про внесення змін до деяких законів України щодо створення умов для запровадження комплексної термомодернізації будівель». Закон уже передано на підпис президенту. 
Зокрема, це допоможе підвищити енергоефективність будинків, а власники тих з них, які постраждали від війни, зможуть отримувати кошти на ремонт від Фонду енергоефективності.