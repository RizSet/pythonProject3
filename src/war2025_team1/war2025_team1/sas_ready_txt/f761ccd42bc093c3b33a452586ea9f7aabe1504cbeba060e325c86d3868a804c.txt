Укргазбанк продав корпус заводу «Арсенал» за півмільярда


 Укргазбанк продав через електронний аукціон OpenMarket корпус заводу «Арсенал» в центрі Києва за 563,71 млн грн. Про це повідомляє прес-служба OpenMarket. «Будівля і ділянка розташовані в історичному центрі столиці, тому це дуже вигідна інвестиція для нового власника. А ми, своєю чергою, встановили черговий рекорд, продавши найдорожчий лот», — повідомив гендиректор СЕТАМ Віктор Вишньов. Він наголосив, що актив було продано без зниження ціни. У цілому державний Укргазбанк заробив на продажах через майданчик OpenMarket уже понад 1 мільярд гривень.