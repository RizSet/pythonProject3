Податкова реформа-2020: ПДФО, ЄСВ та військовий збір об'єднають в один податок


 У наступному році депутати мають намір розпочати підготовку до податкової реформи. В першу чергу вирішили взятися за реформування оподаткування доходів громадян. Про це в інтерв'ю «Мінфіну»  голова комітету Верховної Ради з питань фінансів, податкової та митної політики Данило Гетманцев. «Ми поки обговорюємо ядро податкової реформи – зміну оподаткування доходів. Найголовніші моменти – це об'єднання ПДФО (податок на доходи фізичних осіб), єдиного соціального внеску (ЄСВ) та військового збору в єдиний податок», — повідомив депутат. Зараз діє єдина ставка податку на доходи громадян у розмірі 18%. За словами Гетманцева, замість неї планують ввести декілька: базову, підвищену і знижену. Точні розміри ставок поки не відомі. Остаточні розрахунки зараз роблять в Міністерстві фінансів. «Можу сказати лише, що шкала не буде плоскою, буде пропорція. Мінімальна ставка становитиме 15%», – уточнив Гетманцев. Фіналом податкової реформи має стати запровадження в Україні загального декларування. Воно не буде обов'язковим для всіх, але українці самі будуть у ньому зацікавлені. «Якщо ви платите податок за звичайною, базовою ставкою, можете не подавати декларацію. Але якщо ви подасте, вам перерахують податок за мінімальною ставкою і держава поверне вам розписку про податок і, можливо, виплатить кешбек. Ми також хочемо використовувати практику, яка є в зарубіжних країнах. Віднімати з доходу витрати на оренду житла, лікування, утримання літніх батьків старше 80 років, на відпочинок в Україні. Наше завдання – максимально наблизити дохід до чистого доходу, тобто реального об'єкта оподаткування», – пояснив голова податкового комітету. Раніше голова Державної податкової служби (ДПС) Сергій Верланов  , що ставки податку на доходи фізичних осіб потрібно зменшувати і залишати більше грошей громадянам. Про можливості зниження податку на доходи фізичних осіб (ПДФО)  також міністр фінансів Оксана Маркарова. За її словами, передумови для цього в 2020 році створить перевиконання державного бюджету. — основний податок на доходи фізичних осіб в Україні. Розміри ставок ПДФО визначені у ст. 167 ПКУ. Основною ставкою є 18%. Вона застосовується майже для всіх видів доходів громадян.  — консолідований (зведений) страховий внесок. Його збір здійснюється в системі загальнообов'язкового держстрахування в обов'язковому порядку та на регулярній основі. В Україні з січня 2016 року основна ставка ЄСВ становить 22%.  — податок, введений в 2014 році для фінансування Збройних сил України, яким обкладаються доходи фізичних осіб на території України. Ставка військового збору становить 1,5% від нарахованої заробітної плати.