Президент про іпотеку: і у комерційних, і у держбанків повинна бути не вище 10%


 Президент Володимир Зеленський переконаний, що комерційні і державні банки в Україні повинні давати іпотечні кредити максимум під 10% річних. Про це він заявив на зустрічі з представниками бізнесу Волинської області,  Інтерфакс-Україна. «Я впевнений в тому, що не можна 25% витрачати на іпотеку. Будь-яка молода сім'я вирішить, що, слухай, я тут не можу купити, я тоді поїду в Польщу, яка різниця, де знімати (житло — ред.), але там я отримаю нормальну зарплату. Поки ми не конкуруємо з усіма провідними європейськими країнами, наприклад, Німеччиною, тієї ж Польщею, куди їде в основному наша молодь. Якщо у нас буде зарплата навіть на 200 євро менше, ніж в Польщі, але у нас будуть умови, коли людина зможе взяти собі квартиру без проблем під максимум 10%. Таке ставили завдання», — сказав він на зустрічі з представниками бізнесу Волинської області в четвер. Зеленський зазначив, що вже деякі комерційні банки в Києві почали видавати іпотеку відповідно до досягнутих домовленостей під 8,8-9%. «Це не масово, це проблема, що поки ще не масово. Я впевнений, що до кінця року, в тому чи іншому обсязі це буде. Незважаючи на кризу, про яку всі говорять, незважаючи на COVID, все це з'явиться», — вказав він. За його словами, складніше в цьому питанні з державними банками, які давали раніше іпотечні кредити під 25% річних. «Зараз вони дають під 14%. Але це дуже багато. Ми з ним сперечаємося, все нормально, ми їх дотиснемо, 10% буде, я в цьому впевнений. Трохи потрібно почекати», — пообіцяв глава держави.