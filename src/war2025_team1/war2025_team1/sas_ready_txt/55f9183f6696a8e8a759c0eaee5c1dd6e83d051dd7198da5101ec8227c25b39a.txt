В Україні 1 квадратний метр нового житла зріс у ціні на 10-20% (опитування)


 Вартість квадратного метра житла в новобудовах України в січні — червні 2021 року зросла на 10−20%. Залежить вона від ступеня готовності об'єкта та його місцезнаходження,   агентству «Інтерфакс-Україна» генеральний директор Асоціації з управління фінансами та інвестиціями (FIMA) Вікторія Волковська.         
 «Ми проаналізували десятки об'єктів житла по всій Україні, які працюють з фондами фінансування будівництва. Переважна більшість вказує на зростання вартості квадратного метра. При цьому ми маємо ситуацію, коли собівартість житла зростає швидше, ніж ціна», — сказала вона. Відповідно до проведеного FIMA опитування, про зростання вартості квадратного метра на 10−20% повідомили 76,9% респондентів, про зростання більш ніж на 20% — 7,7%. Тільки 15,4% опитаних відзначили, що вартість житла істотно не змінилася. Крім того, лише 10% респондентів повідомили про зниження обсягів будівельних робіт, тоді як 40% повідомили про їх зростання більш ніж на 20%, 10% — про 20% підвищення, 20% — про 10%. Дослідження FIMA базується на онлайн-опитуванні керівників фондів фінансування будівництва (ФФБ), проведеного за підсумками роботи в першому півріччі 2021 року. Асоціація з управління фінансами та інвестиціями (FIMA) створена в травні 2020 року в зв'язку з набуттям чинності Законом «Про внесення змін до деяких законодавчих актів щодо вдосконалення функцій державного управління ринків фінансових послуг». Об'єднує 41 фінкомпанію — управителя ФФБ в Києві, Львові, Одесі, Дніпрі та Харкові.