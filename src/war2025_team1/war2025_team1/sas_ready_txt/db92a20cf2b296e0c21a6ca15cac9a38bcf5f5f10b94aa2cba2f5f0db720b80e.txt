«Іпотека» під 7%. Кабмін спростив критерії для позичальників


 Кабмін ухвалив зміни до Порядку здешевлення вартості іпотечних кредитів, якими спрощуються критерії для позичальників. Відповідне рішення ухвалили 15 лютого,   пресслужба Мінфіну. Ухваленою постановою передбачено виключення визначення категорій осіб, які можуть бути позичальниками. Щоб стати учасником програми «Доступна іпотека» під 7%, необов’язково перебувати на квартирному обліку, бути молодою сім'єю, внутрішньо переміщеною особою, науково-педагогічним працівником, медиком чи працівником бюджетної сфери. Крім цього, скасували вимогу щодо неперевищення забезпечення житлом на рівні 13,65 кв. метра на одного члена сім'ї або проживання в гуртожитку мешканцями аварійних будинків. Постановою внесено низку технічних правок, запропонованих банківською спільнотою. Згідно з внесеними Кабміном змінами, на отримання держпідтримки у сфері іпотечного кредитування зможуть розраховувати будь-які громадяни, які не мають у власності чи власності сім'ї об'єктів житлової нерухомості та/або чинних договорів з фінансування (інвестування) будівництва житлової нерухомості та/або майнових прав на об'єкти незавершеного будівництва житлової нерухомості, якщо їх загальна площа перевищує 50 кв. метрів на одинокого громадянина чи сім'ю з двох осіб та 20 кв. метрів — на кожного наступного члена сім'ї. Також збільшується максимально допустимий розмір середньомісячного сукупного чистого доходу позичальника та членів його сім'ї з 5-кратного до 10-кратного розміру місячної середньої заробітної плати у відповідному регіоні України, де розташований предмет іпотеки. Прем`єр-міністр Денис Шмигаль анонсував у січні — червні цьогоріч   фінансового лізингу та іпотеки під 5% річних. За словами Шмигаля, з березня цього року запрацює програма «Доступна іпотека», яка спрощує доступ до іпотеки і пропонує ставку до 7%. Іпотеку під 7% річних можуть взяти тільки особи, які вперше купують житло та потребують поліпшення умов проживання. Пільги діють на   до 2 млн грн і на предмети іпотеки вартістю до 2,5 млн грн. Перший внесок споживач має сплатити за рахунок власних коштів — не менше 15% вартості предмета іпотеки. Базова відсоткова ставка за іпотечним кредитом встановлюється: Наразі при купівлі житла більшості українців доводиться розраховувати на власні сили.   від всіх угод з купівлі квартир і будинків. Для порівняння: в період іпотечного буму в 2007 році за кредитні кошти придбавалося до 45% всього житла. «Про реальну іпотеку можна буде говорити, якщо частка угод із купівлі нерухомості, яка придбається за кредитні кошти, зросте хоча б до 10%, а в подальшому — до не менше 30% на первинному та вторинному ринках», — вважає засновниця Українського клубу нерухомості Ольга Соловей. В 2020 році статистику зіпсували наслідки коронакризи. Після локдауну на іпотечному ринку запанував «мертвий» сезон: під час карантину потенційним клієнтам було не до купівлі житла. І лише із середини літа іпотека знову почала оживати.