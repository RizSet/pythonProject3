Наслідки пандемії: що відбувається з цінами на світовому ринку оренди житла 

 Приміром, ринок оренди житла почав зростати лише у вересні 2021 року. Експерти з The Economist розібралися, що зараз відбувається з цінами та на що варто очікувати далі.  Актуально  На виплат чи в іпотеку: відомий девелопер розповів, як вигідніше купити квартиру За останні 20 років Лондон, Нью-Йорк та Сідней стали лідерами за залученням фінансів, людського ресурсу та креативних ідей. На тлі економічного росту, тут різко збільшувалася й вартість нерухомості. Наприкінці 2019 року, оренда однокімнатної квартири у центрі Сан-Франциско, одному з найдорожчих місць на планеті, коштувала близько 2500 доларів на місяць. Проте пандемія внесла свої корективи. За попередні 20 місяців саме ці міста найбільше постраждали від COVID-19. Локдаун призупинив постійну міграцію до цих населених пунктів, а орендарі –  почали масово переїжджати  до безпечніших місць із меншою щільністю населення. Це призвело до  падіння цін  на оренду житла.  До грудня 2020 року орендна плата в Нью-Йорку  впала на 6%  у порівнянні з піком перед пандемією (і на 15% у Мангеттені). Орендна плата у Лондоні  знизилася на 8,5%  у порівнянні з груднем. Знизилися ціни також у Берліні, Сіднеї та Торонто.  Деякі експерти припускали, що великі міста можуть назавжди втратити свою привабливість. Цьому могли б посприяти дистанційна робота та бажання населення жити поблизу природи. Працівники IT-сфери все частіше переїжджали у невеличкі міста, що підігрівало їхні ринки. Орендна плата у Феніксі, штат Арізона,  зросла за рік на 23%.  Ціни в Брістолі, розташованому за 90 хвилин їзди від Лондона, за останній рік  підвищилися на 8,4%.  Привабливішими стали й острівні країни. Що відбувається на світовому ринку оренди житла (дані за жовтень 2021 року) / Фото The Economist Однак після падіння орендної плати минулого року, зараз, зазначають експерти, все повертається на вихідне положення. Попит  відновився у вересні , коли студенти та іноземні працівники знову з'їхалися у більші міста в пошуках кар'єрного росту. Орендні ставки у Нью-Йорку та Сіднеї  зросли до жовтня на 6% . Орендна плата у Лондоні за цей рік зросла лише на 1,6%. Але тенденція до збільшення вартості зберігається й подальшого зниження цін на оренду нерухомості чекати не варто. 