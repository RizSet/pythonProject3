Навіть 10 років – оптимістичний термін: скільки часу знадобиться, щоб відбудувати Україну

 Так, архітекторка Анна Іскіердо, креативна директорка проєктної компанії АІММ вважає, що 5 років – це зрозумілий термін для українців. Втім, обнадіювати себе цією цифрою не варто. Читайте також  Які житлові приміщення можна перевести у нежитлові та що для цього потрібно Згідно з результатами загальнонаціонального опитування, проведеного Соціологічною групою "Рейтинг" в липні: Проте експерти вважають, що більшість помиляється. Так, на думку Анни Іскіердо, 5 років – лише зручний для вимірювання циклів період.  "В історії незалежної України економічні кризи регулярно зміняли революції і між цими подіями проходило від 4 до 6 років. Спочатку економічна криза 1998 року, потім Помаранчева революція у 2004, знову криза у 2008, далі революція Гідності у 2014, потім ковідна криза у 2020. Ми звикли жити такими циклами, а отже віримо і знаємо, що за 5 років можна відродити втрачене", – каже вона.  Однак це не працює в таких трудомістких та ресурсозатратних процесах, як відбудова.  На жаль, ніхто не враховує питання одночасності, трудомісткості відбудови, виготовлення матеріалів. Коли ми говоримо про відбудову, важливо не вдягати рожеві окуляри і бачити нескінченне фінансування. На жаль, саме цей фактор при відбудові буде визначати термін та етапи реалізації,  – пояснює архітекторка.  За її словами європейські та японські міста відбудовували від 40 – 60 років. Звичайно, що ми живемо в інші часи з іншим рівнем технологій, проте навіть десять років, я вважаю оптимістичним терміном,  – зазначила вона. Цікаво, що за даними згаданого вище опитування, у півтора раза  зменшилася кількість тих, хто готовий особисто долучитися до відбудови країни  – з 61% у квітні до 45% у липні. 46% респондентів зазначили, що не мають можливості. Більше до відбудови готові долучитися мешканці східних регіонів, віком від 18 до 50 років, серед них переважна кількість чоловіків, які змінили місце проживання.