Інвестори «ховаються» від інфляції на ринку нерухомості. Акції яких REITs зростають найшвидше


 Після спричиненого пандемією спаду, трастові фонди інвестицій у нерухомість (REIT — Real Estate Investment Trust) швидко дорожчають, і відновлення економіки — не єдина причина,   CNBC. Акції REIT зростають через тривогу інвесторів щодо інфляції та росту відсоткової ставки. Попит зробив REIT одним з найуспішніших секторів на біржі цього року — їх індекс S&P піднявся на 27,9% на 27 липня. Деякі типи REIT пандемія навіть не зачепила, серед них — вежі мобільного зв’язку, дата-центри та плантації марихуани. Але карантин завдав болючого удару по секторах, що залежать від великих скупчень людей: роздрібну торгівлю, лікарняні приміщення, квартири, готелі та офіси. Здорожчання будівництва обмежує ріст орендованої площі, що дає вже збудованим об'єктам додаткову конкурентну перевагу. Також орендодавці оформляють довгострокові договори таким способом, щоб орендна плата автоматично підіймалася разом з інфляцією. Це робить REIT особливо привабливими для інвесторів, яких турбує інфляція. Вони непокояться, що якщо період зростання цін триватиме довго, відсоткові ставки зростуть і акції подешевшають. Оскільки REIT стійкіші до інфляції, інвестиції у них допомагають диверсифікувати портфелі цінних паперів. Ці компанії також показують високу дохідність. Їхній спеціальний податковий статус вимагає виплачувати 90% прибутку акціонерам, тому вони виплачують високі дивіденди у розмірі від 4% до 6% (а іноді й вище). Враховуючи нинішню рекордно низьку дохідність облігацій, такий високий рівень дивідендів робить REIT привабливою альтернативою. Хоча за цей рік ціна акцій значно піднялася для деяких категорій нерухомості, інші знаходиться лише на початковій стадії відновлення. Ось детальніший розбір категорій: Зростання REIT, ймовірно, дещо сповільниться через Дельта-варіант коронавірусу. Але якщо це спричинить падіння фондового ринку і акції REIT подешевшають, інвестори зможуть купити їх за дуже низькою ціною.