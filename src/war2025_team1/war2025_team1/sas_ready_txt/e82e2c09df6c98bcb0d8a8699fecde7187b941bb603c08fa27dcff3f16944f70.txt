Найбільша угода на ринку нерухомості ЄС. Vonovia купує конкурента Deutsche Wohnen


 Ринок нерухомості в Німеччині переживає переворот після того, як орендодавець Vonovia SE погодилася придбати свого конкурента Deutsche Wohnen SE за 19 млрд  . Про це   Ліга з посиланням на Bloomberg. Згідно із даними видання, це найбільша угода на ринку житлової нерухомості в Європі. Компанії планують економити 105 млн євро в рік завдяки спільному управлінню портфелями активів. Виконавчий директор Майкл Зан і фінансовий директор Deutsche Wohnen Філіп Гросс будуть призначені членами правління Vonovia після злиття. Компанія контролюватиме більше 500 000 квартир. Їх об'єднання викликало негатив активістів, особливо в Берліні, через зміцнення влади великих власників нерухомості. В останні роки німецькі орендодавці стикалися з громадським тиском через зростання цін. Deutsche Wohnen стала основною мішенню активістів після придбання великої кількості соціального житла, яке було виставлено на продаж містом для сплати державного боргу. За останні два десятиліття знайти будинок в столиці Німеччини стало все важче. З 2009 року ціни на оренду житла в багатьох районах зросли більш ніж удвічі. Це змусило місцеву владу встановити обмеження на підвищення орендної плати в 2020 році. Однак Конституційний суд скасував це рішення в минулому місяці.