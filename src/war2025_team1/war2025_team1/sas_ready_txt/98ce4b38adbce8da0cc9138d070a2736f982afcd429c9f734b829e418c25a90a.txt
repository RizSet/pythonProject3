Знижки від 10 – 25%: чого очікувати від київської "первинки" впродовж літа

 Мовиться про стадію будівництва ЖК чи секції у складі житлового комплексу, кількість нереалізованих квартир, а також фінансову спроможність забудовника продовжувати будівництво, мінімізувавши залучення коштів громадян, повідомляє 24 канал.  Читайте також  Як оформити купівлю нерухомості в період воєнного стану: поради експерта Як зазначив Володимир Семенцов, в об’єктах, які виконані на 70%, за умови 100% сплати вартості квартири, розмір знижок може варіюватися  від 10% до 15%  в гривневому еквіваленті. В об’єктах, в яких роботи виконані лише на 50%, знижка може сягати  25% в гривні. Наразі мова йде про те, що очікувані знижки застосовуватимуться на квартири, виставлені на продаж за довоєнними цінами та з максимальною оплатою на момент придбання. Забудовники розраховуватимуть на залучення потенційних покупців в об’єкти з високим ступенем готовності,  – зауважив Володимир Семенцов. Водночас експерт нагадав, що за підсумками 2021 року вартість квадратного метра на первинному ринку, залежно від класу житлового комплексу,  зросла на 25 – 35% в доларовому еквіваленті . При цьому вже з другої половини листопада на первинному ринку найбільших українських міст спостерігалося  зниження кількості угод  в середньому на 15 – 20%. А до початку повномасштабної війни прогнозувалося, що 2022 рік буде роком відносно стабільних цін. "Фактично у 4 кварталі 2021 року ціни на первинному ринку житла досягли свого економічно обґрунтованого максимуму. Саме тому, станом на кінець червня 2022 року, попри зростання собівартості будівництва, спричинене військовою агресією Росії, та в умовах майже нульового попиту, збільшення вартості метра квадратного для покупця навряд чи стане ефективним засобом для зростання попиту", – додав Семенцов. Експерт наголосив, що за підсумками 2021 року за допомогою механізму розтермінування було реалізовано в середньому 50 – 55% всіх квартир на первинному ринку. Левова частка продажів  здійснювалася на початкових стадіях будівництва , коли ціна квадратного метра була найбільш привабливою для покупців – в середньому на 30 – 35% нижчою, ніж на етапі введення об’єкта в експлуатацію. На його думку, у найближчі 2 – 3 місяці однією з нагальних проблем для забудовників стане розв'язання питання придбаних квартир на виплат в об’єктах на початкових стадіях будівництва.  До теми  Спірний сегмент первинного ринку: що буде із новобудовами, які зведені лише наполовину Щоб уникнути банкрутств та зосередитися на добудові об’єктів зі стадією готовності понад 50%, як вважає фахівець, забудовники можуть розробити  механізм переоформлення прав на майбутні квартири , придбані на виплат у заморожених через війну об’єктах, на квартири в будинках, зведення яких знаходиться на завершальному етапі. Таким кроком будуть досягнуті 2 цілі: уникнення банкрутств через невиконання взятих на себе зобов’язань (замороження нових об’єктів), отримання платежів за розтермінуванням, кошти яких будуть направлені на подальше будівництво майже готових об’єктів,  – зазначив він. Разом з тим, поки тривають активні бойові дії, а наслідки війни залишаються непрогнозованими, навряд чи варто розраховувати на суттєве зростання попиту на первинному ринку житла, підсумував Семенцов. 