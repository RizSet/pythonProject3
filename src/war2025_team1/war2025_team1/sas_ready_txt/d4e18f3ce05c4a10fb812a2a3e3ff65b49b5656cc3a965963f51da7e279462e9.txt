Під Києвом виросли ціни на котеджі й таунхауси: що і скільки коштує

 Таку ситуацію спровокувала пандемія коронавірусної інфекції. За скільки можна купити будинок під Києвом – читайте нижче. Цікаво  У якому районі Києва купити квартиру: де зручно та комфортно жити Підвищений попит на житло під Києвом з'явився у 2020 році під час карантинних обмежень через пандемію COVID-19. З того моменту популярність не знижується. Найчастіше шукають  таунхауси (55%)  і  котеджі (34%) . Також популярні будинки для проживання на вихідних чи влітку. Інтерес до таунхаусів пояснюється цінником – найчастіше він  не перевищує вартість квартири у Києві . Водночас покупець отримує невелику ділянку, місце для парковання автомобіля та задній двір з зоною барбекю. Таунхауси мають попит у покупців​ / Фото tinvest Читайте  У передмісті Києва подорожчали квартири: скільки коштує "квадрат" Таунхауси під Києвом  найчастіше будують з газоблоку й керамоблокй, є варіанти з цегли та SIP-панелей. Будинок площею близько 40 квадратних метрів обійдеться  від 35 тисяч доларів  (близько 960 тисяч гривень). Ціни на котеджі різні  й залежать від багатьох факторів (віддаленості від Києва, інфраструктури, комунікацій, площі та планування будинку, розміру ділянки).  Попит мають двоповерхові будинки  площею 120 – 200 квадратних метрів з гостьовою та приватною зоною. Котедж квадратурою до 100 "квадратів" обійдеться  від 80 – 100 тисяч доларів  (від 2,2 до 2,8 мільйона гривень). У преміальних місцях вартість може досягати декількох сотень тисяч доларів. За словами експертів, якщо попит на подібну нерухомість збережеться, до кінця року ц іни можуть підскочити ще на 10 – 20%  залежно від місця розташування, площі та формату будинку.