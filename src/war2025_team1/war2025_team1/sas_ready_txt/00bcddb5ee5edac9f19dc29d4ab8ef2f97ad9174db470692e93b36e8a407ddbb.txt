Період стагнації: як змінилися ціни на київському ринку нерухомості

 Про це свідчать дані порталу Address.ua. Як повідомили аналітики, за місяць подорожчало лише багатокімнатне житло.  Читайте також  Стіни, що гріють: на які новобудови звернути увагу, аби зекономити на опаленні Медіанна вартість квадратного метра на "вторинні" у січні зафіксувалася на позначці 1 266 долара. Найбільше подешевшали  однокімнатні квартири – на 2,9% за місяць до 1 253 доларів . Двокімнатні квартири  впали у ціні на 2,6%, квадратний метр при цьому  коштує 1 283 доларів. Цікаво, що середня  вартість трикімнатних квартир збільшилась  на 1,6% та  становить наразі 1 297 доларів  за квадратний метр. Як змінилася вартість житла у Києві / Інфографіка Address.ua Навіть під час війни серед районів Києва найдешевшим для покупки квартир залишається  Деснянський,  найдорожчим –  Печерський . Аналітики звертають увагу, що для аналізу беруться дані пропозицій, хоча реальні ціни з урахуванням дисконту від продавця можуть бути нижчими на 10 – 30%.   Ціни на вторинне житло у Києві за районами / Інфографіка Address.ua Найвищим попитом на столичному ринку житла у січні користувалися квартири вартістю  від 30 – 50 тисяч доларів.  Частки запитів у цих категоріях займають по 39%. На другому місці знаходилося житло в діапазоні від 70 тисяч доларів. Також покупці житла переважно цікавляться двокімнатними квартирами, на які припадає 45% всіх запитів. Однокімнатними цікавляться 39% користувачів, трикімнатними – 16% користувачів. Після першого шоку ринок вторинної нерухомості Києва увійшов у період тривалої стагнації. Поки триватиме війна з Росією, негативні фактори, що накопичилися, продовжуватимуть тиск на рівень цін, а доти, доки реальні ціни угод будуть значно нижчими за довоєнні показники, поповнення ринку новими квартирами залишиться вкрай нестабільним,  – кажуть експерти. Вони прогнозують подальшу депресію на ринку протягом середньострокової перспективи. Оскільки активність покупців залишається майже нульовою.