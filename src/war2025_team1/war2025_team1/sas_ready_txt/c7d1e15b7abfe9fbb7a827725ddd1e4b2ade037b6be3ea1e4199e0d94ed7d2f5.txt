Ринок оренди житла: Як змінилися ціни за час війни у великих містах


 Середня вартість оренди однокімнатної квартири в Києві наразі майже відновилася до рівня березня 2022 року. Про це йдеться у аналітиці  . Упродовж останніх 12 місяців найбільший асортимент квартир для оренди спостерігався з травня по липень. У травні на OLX Нерухомість зафіксували 162 722 опубліковані оголошення, у червні пропозиція сягнула максимуму — 188 376 вільних помешкань, а в липні склала 163 432 оголошення. Найбільша кількість помешкань впродовж цих трьох місяців була у  (168 188 квартир), Одесі (72 368) та Дніпрі (35 509). А от станом на початок 2023 року на місці Дніпра опинився Львів і замкнув трійку міст-лідерів за кількістю оголошень. Самі ж українці найактивніше цікавилися житлом для оренди у березні, коли хвиля внутрішніх міграцій була найбільшою. Тоді на оголошення відгукнулися 835 243 разів. Найактивніше шукали у Львові (236 755 відгуків), Івано-Франківську (83 961) та Дніпрі (59 585). Натомість найбільше вільних квартир пропонували в Одесі (10 821 оголошення), Києві (9 592) та Дніпрі (8 595). Другим піковим періодом став серпень (720 922 відгуки на оголошення), коли люди почали повертатися до великих міст напередодні початку шкільного року та старту нового бізнес-сезону. Найбільший вибір спостерігався в Києві (44 005 оголошень), Одесі (22 013) та в Харкові (10 581). Інтерес орендарів теж змістився. Вперше лідером стала столиця з показником у 160 058 відгуків на оголошення. На пропозиції орендувати помешкання в Дніпрі відгукнулися 86 466 разів, в Одесі — 80 603 рази. Водночас Львів посів четверту сходинку, кількість відгуків у серпні склала всього 46 510. Середня вартість оренди однокімнатної квартири в Києві наразі майже відновилася до рівня березня 2022 року. Тоді медіанна ціна становила 9 865 гривень. У серпні знизилась до 8 500 гривень, а вже в січні 2023 року склала 9 300 гривень. Двокімнатки в столиці теж здають дешевше, ніж торік. В січні медіанна ціна склала 12 875 гривень тоді як в березні 2022 середній цінник був 14 271 гривень. Трикімнатні квартири здешевшали ще більше: в середньому до 18 631 гривні за місяць у січні відповідно до 22 484 гривень у березні. У   ціни навпаки зросли. Так, медіанна вартість оренди 1-кімнатного помешкання в березні 2022 року становила 6 313 гривень. У серпні ціна підскочила до 8 438 гривень. Однак уже в січні дещо стабілізувалася до 7 063 гривень на місяць. 2-кімнатні здорожчали в середньому на 14%: з 8 300 гривень в березні до 9 469 гривень у січні 2023-го, а 3-кімнатні квартири — на 13%: з 10 063 гривень до 11 375 гривень на місяць. У  ситуація наступна: однокімнатні квартири в березні здавали в середньому за 10 769 гривень на місяць, а станом на січень цього року медіанна ціна склала 13 693 гривні. Двокімнатні помешкання здорожчали з 15 596 гривень до 17 310 гривень. А от трикімнатки — навпаки — дещо здешевшали. Якщо в березні за такі квартири просили в середньому 18 290 гривень, то в січні вартість знизилась до 17 759 гривень.