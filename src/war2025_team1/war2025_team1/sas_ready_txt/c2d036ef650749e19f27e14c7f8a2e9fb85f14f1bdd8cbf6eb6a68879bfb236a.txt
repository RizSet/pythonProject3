Зниження цін сповільнилося: за скільки можна орендувати житло у столиці

 Експерти порталу Address.ua ґрунтувалися на аналізі оголошень, розміщених на порталі, а також активності користувачів (88 346 відвідувань за липень 2022 року). Вони наголошують, що дефіцит попиту та висока потреба у здачі в оренду свого житла чинить сильний тиск на ринок. Читайте також  Втримати ціну не вдасться: чому зараз вигідно інвестувати у новобудови Загалом, в порівнянні з довоєнним періодом, медіанна  вартість оренди в столиці впала на 54,6% в доларі  або  на 35% в гривні.  Якщо у лютому 2022 року медіанна вартість "квадрату" складала 11 доларів, у липні ця цифра знизилася до 5 доларів за квадратний метр.   Орендні ставки на житло в Києві / Інфографіка Address.ua Ціни на оренду однокімнатних та трикімнатних квартир в столиці знизились в переважній більшості через курс долара. Вартість однокімнатних квартир склала  5 доларів за квадратний метр . Двокімнатних – залишилась незмінною у порівнянні з попереднім місяцем та зрівнялася в ціні з однокімнатним житлом. Тим часом вартість трикімнатних квартир впала до  4 доларів   за квадратний метр .   Орендні ставки на житло в Києві за кількістю кімнат / Інфографіка Address.ua Традиційно, найдорожчим районом Києва для оренди являється  Печерський . Медіанна вартість оренди в центрі столиці становить  496 долари за об'єкт , або 8 доларів за квадратний метр. На другому місці  Шевченківський  – тут орендодавці просять  343 долари   за квартиру  (або 7 доларів за "квадрат"). На третьому місці  Голосіївський район , де об'єкт коштує  326 долари в місяць  (6 доларів за "квадрат"). Мінімальна медіанна ціна на оренду квартир зафіксована  в Деснянському районі – 169 доларів за квартиру , або 4 долари за "квадрат".   Медіанна вартість оренди по районах Києва у липні 2022 року / Інфографіка Address.ua   Медіанна вартість оренди квартир в Києві з розбивкою на кімнати у липні / Інфографіка Address.ua Наразі пропозиція ще значно перевищує попит. Проте паралельно вже  спостерігається поступове пожвавлення на ринку оренди.  Так, у липні кількість квартир, вільних для заселення зменшилась на 12,6% в порівнянні з червнем поточного року. Обсяг ринку оренди квартир розподілився так:   Структура пропозиції на ринку оренди / Інфографіка Address.ua Наразі найважливішим критерієм пошуку квартир в оренду являється ціна. У липні 2022 року 49% орендодавців шукали однокімнатні квартири. 44% потенційних орендарів шукають для оренди двокімнатні квартири. Лише 7% орендарів підшукують житло з трьома і більше кімнатами. Зниження цін на ринку оренди житла у Києві сповільнилося, що дозволяє припустити наближення до локального мінімуму ринку. Ймовірно, що найближчими місяцями цінова ситуація на ринку оренди стабілізується,  – розповів директор City Development Solutions Роман Герасимчук.  Він наголосив, що через брак попиту продовжується  накопичення вакантних квартир на ринку , а його розвиток залежить  від сукупності макроекономічних чинників , насамперед ринку праці. З існуючим рівнем безробіття та загальним падінням економіки єдиним додатковим джерелом попиту є внутрішньо переміщені особи. Цього вкрай недостатньо для старту відновлювального тренду, але, переконує Герасимчук дозволить ринку зберігати активність у найбільш кризовий період.