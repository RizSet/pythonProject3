Що чекає ринок первинної нерухомості у 2023 році: прогноз гендиректора КН РІЕЛ

 Однією із них стала  Корпорація Нерухомості РІЕЛ . До чого девелопер готується у 2023 році, що буде відбуватися із цінами та попитом, розповів генеральний директор компанії Ростислав Мельник.  Корисно  Що таке технічний паспорт будинку та хто оплачує його виготовлення Упродовж 2022 року мільйони українців втратили житло. Утім, руйнування не потягнули за собою зростання попиту. За даними Міністерства розвитку громад і територій, станом на кінець 2022 року  понад 2,4 мільйона українців  мешкали в зруйнованому або суттєво пошкодженому житлі. Попри це за весь 2022 рік нотаріуси засвідчили  лише 100 710 договорів купівлі-продажу  квартир та житлових будинків. Для порівняння, за 2021 рік було зареєстровано 325 174 договори. ЖК Оk'Land від КН РІЕЛ / Фото РІЕЛ Найбільше падіння продемонстрував саме ринок новобудов. Девелоперам довелося працювати в умовах безпрецедентних викликів, при цьому житло на початкових стадіях реалізації практично не цікавить клієнтів. Інвестори теж неактивно вкладаються у квадратні метри.  Поки триватиме війна зростання попиту не буде. Сьогодні тенденція така, що покупці цікавляться готовим житлом. Наші клієнти – це люди, які остаточно вже втратили помешкання і розуміють, що треба десь жити і мають кошти для купівлі. Тобто, раніше нерухомість купували як інвестицію, зараз виключно для проживання,  – розповідає Мельник. Водночас зараз немає різких коливань вартості. Генеральний директор КН РІЕЛ наголошує, що зміни неможливі з двох причин: відсутності попиту та загальних економічних тенденцій в країні.  На мою думку, ціни будуть без особливих коливань. Знизитись вони не можуть, бо все навкруги подорожчало, а зростати поки немає попиту, теж не будуть,  – зазначає Мельник.    ЖК "Берег Дніпра" від КН РІЕЛ / Фото РІЕЛ На думку Мельника, більшість успіхів девелоперів напряму залежать від роботи воїнів. Усі залишаються у стані очікування позитивних новин з фронту. Тим часом, поки триває війна, більшість компаній будуть максимально зосереджені на завершенні розпочатих проєктів, які передадуть покупцям, оптимізовуватимуть свою діяльність і структуру витрат. "Нам тут, на місцях, треба бути максимально професійними, приймати нестандартні та непрості рішення, швидко адаптуватися та проявляти стійкість", – зазначає фахівець. Так, у КН РІЕЛ продовжують аналізувати усі виклики та проблеми, з якими внаслідок повномасштабної війни стикнулися мешканці новобудов. Виправити їх обіцяють у майбутніх проєктах. Ми вже проєктуємо підземні паркінги, як приміщення подвійного призначення: як парковку для авто і бомбосховище з усім необхідним,  – розповідає Мельник.   ЖК "Голоські Кручі" від КН РІЕЛ / Фото РІЕЛ Сьогодні ринок новобудов очікує пільгових кредитів, державних програм, іноземних інвестицій. Великі сподівання інвестори та забудовники покладають на державну програму доступного кредитування житла "єОселя", завдяки якій люди зможуть купувати нерухомість під 3% і 7% річних. Тут головне щоби вона чітко працювала і в бюджеті були кошти під цей проєкт,  – підкреслює фахівець.  Мельник підсумовує, що об'єднавшись, українські будівельні компанії та держава зможуть простимулювати ринок та вивести його на довоєнні показники. Однак спершу слід спрямувати максимум зусиль на нашу спільну перемогу. 