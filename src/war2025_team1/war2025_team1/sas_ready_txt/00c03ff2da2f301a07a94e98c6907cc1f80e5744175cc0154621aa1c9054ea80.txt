єВідновлення: на Київщині погодили майже 800 мільйонів компенсації на ремонт житла


 У Київській області в рамках проєкту «єВідновлення» вже погоджено майже 800 млн грн компенсації на ремонт пошкодженого житла. Про це  очільник Київської обласної військової адміністрації Руслан Кравченко. «Ухвалено позитивне рішення майже за 7,4 тис. заявками. Загалом подано майже 11,8 тис. заявок. Комісії продовжують їх обробляти», — зазначив Кравченко. За його словами, також діє компенсація за знищене житло — безготівкові сертифікати. Із липня в Київській області вже подано понад 2 тис. заявок у 24 громадах, із них 419 — схвалені. Загальна сума компенсацій становить понад 1,4 млрд грн. Як зауважив Кравченко, «єВідновлення» — це одна з програм, реалізація якої дозволяє пришвидшити відбудову Київщини. Загалом із 28 тисяч об'єктів, пошкоджених внаслідок російської агресії, вже відновлено понад 15 тисяч. «Не зупиняємо й антикорупційні заходи в області. Люди мають бачити, що до корупції на Київщині - нульова толерантність. Приділяємо особливу увагу всім тендерним процедурам та закупівлям. Це стосується не тільки процесу відбудови, а й усіх інших сфер діяльності», — наголосив очільник ОВА. 10 травня 2023 року в Україні стартувала програма «єВідновлення», в рамках якої компенсацію до 200 тис. грн на ремонт почали отримувати власники пошкодженого житла. Для отримання виплат за програмою єВідновлення необхідно: Ці кошти можна використовувати на придбання будівельних матеріалів, оплату будівельних робіт та послуг підрядників, які мають відповідні коди для роботи, а їх продавці подали заявку на участь у програмі через портал «Дія». Також з 1 серпня у «Дії» стартував прийом заявок на компенсацію за зруйноване через війну житло.