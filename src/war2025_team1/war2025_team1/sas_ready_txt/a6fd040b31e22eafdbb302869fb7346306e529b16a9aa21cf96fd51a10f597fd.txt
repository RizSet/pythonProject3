Мінрегіон хоче обмежити підвищення щільності населення у забудові міст


 Мінрегіон оновлює державні будівельні норми, зокрема, пропонує ввести межі мінімальної та максимальної щільності населення у забудові та чітко обмежити можливість її підвищення з урахуванням конкретних умов. Відповідні зміни містяться у новому проекті,  повідомив заступник міністра регіонального розвитку, будівництва та ЖКГ України Лев Парцхаладзе на своїй сторінці у  «Зараз діючими нормами визначена максимальна щільність населення – 450 люд/га, при цьому обмеження її підвищення немає. Тобто, вона може збільшуватися при наявності відповідного обґрунтування, і хто як хоче, так і обґрунтовує таку необхідність. У результаті – в деяких районах великих міст бачимо суцільну забудову щільністю 1000-2000 люд/га та повну відсутність благоустрою і соцінфраструктури. Щоб унеможливити в майбутньому такі ситуації та забезпечити людям комфортні житлові умови, у новому ДБН будуть встановлені конкретні обмеження можливості підвищення щільності – допускається її збільшення максимально до 20% (це до 540 люд/га) за 2-х обов’язкових умов», — сказав він. 1 — розміщення на території мікрорайону підземних і/або багатоповерхових гаражів з автостоянками та велосипедними стоянками; 2 – наявність вбудовано-прибудованих закладів дошкільної освіти та об’єктів повсякденного та періодичного обслуговування, створення відкритих терас у житлових і громадських будинках. Для можливості підвищення щільності населення у забудові ці умови мають бути виконані одночасно. Оновлений ДБН «Планування і забудова територій» вже затверджений і буде опублікований найближчим часом.