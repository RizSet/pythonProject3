Однокімнатна квартира в Києві зараз коштує 1,7 млн грн, в Одесі — 1,1 млн грн


 Середня ціна квадратного метра в новобудові в Києві зараз становить $1310, що на $40 вище в порівнянні з лютневими цінами. Аналітики компанії ЛУН   на новобудови по всій Україні. Забудовники аргументують це двома чинниками. По перше, собівартість будівництва росте у ціні, по-друге, старт будівництва нових черг відкладається. Проте забудовники готові пропонувати спеціальні фінансові умови для рішучих інвесторів. Відновлення будівництв продовжується, але не рівномірно у всіх регіонах. В західних областях цей показник сягає до 90%, в Одеській області — понад 60%, а в столиці — 40% забудовників стверджують, що повернули робітників на будівельні майданчики. Середня ціна в Києві становить $1310 за квадратний метр в новобудові, що на $40 вище в порівнянні з лютневими цінами. В київській області сьогодні середня ціна за метр нового житла обійдеться інвестору у $800. Найменша однокімнатна квартира в київській новобудові буде коштувати в середньому 1,7 млн грн. Ціна найменшої двокімнатної квартири в середньому становитиме 2,5 млн грн без урахування персональних знижок. Львівська область демонструє ріст середньої ціни у   на понад 10% у порівнянні з пропозиціями відділів продажів у лютому. Найменша однокімнатна квартира у новобудові в самому Львові буде коштувати в середньому 1,6 млн грн. За найменшу двокімнатну квартиру у відділі продажу попросять вже в середньому 2,4 млн грн без урахування персональних знижок.  регіон, а саме Одеська область, після невеликого просідання у попередні місяці повернулась до лютневих цін, а в розрізі різних класів житлових комплексів наявне навіть зростання на найдоступніші економ-варіанти. За найменшу однокімнатну в Одесі в середньому попросять 1,1 млн грн. Найменша двокімнатна в середньому коштуватиме 1,7 млн грн без урахування персональних знижок. Аналітики також проаналізували регіони, що прийняли левову частку внутрішніх переселенців. Наприклад, у Закарпатському регіоні ціни за рік виросли з $750 до $960 за квадратний метр нового житла. Івано-Франківська область також демонструє зростання за рік в усіх класах новобудов. «Поточні продажі значно менші за довоєнні. За твердженнями забудовників, зараз формується відкладений попит. Інвестори придивляються до новобудов, але не готові вкладати так активно, як до війни, через непередбачуваність майбутнього», — коментує Денис Суділковський, директор з маркетингу ЛУН. Згідно з динамікою відновлення відвідування сайту ЛУН, зацікавленість до інвестицій в нерухомість у західних регіонах сягає в середньому 60% і більше в порівнянні з довоєнним рівнем. Водночас регіони близькі до воєнних дій тільки починають відновлення і їх відвідуваність складає 20−30% від лютневих показників. «Забудовники, котрі повернулись до роботи й продажів, розуміють, що зацікавленість не дорівнює рішенню купити й пробують спровокувати попит спеціальними пропозиціями, такими як довгострокове розтермінування на готові або майже готові квартири. Сам ринок демонструє високу гнучкість пропозиції», — резюмує Денис Суділковський.