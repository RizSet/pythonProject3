Які квартири зараз найпопулярніші для оренди в Києві: ось що шукають місцеві

 Усі експерти сходяться на думці, що найпопулярнішими квартирами для оренди є однокімнатні. Вони не знижуються в ціні навіть на тлі сезонного падіння попиту, а якщо й так, то зовсім несуттєво. Зверніть увагу  Новий старт: три квартири у ЖК "Містечко Підзамче" від КН РІЕЛ придбано за програмою "єОселя" "Попит на оренду однокімнатних квартир вже не є ажіотажним, як у серпні-вересні, але тримається на стабільному рівні. Ходові однокімнатні зараз здаються в оренду за 3 – 5 днів, що в цілому відповідає довоєнним реаліям", – розповіла експертка ринку нерухомості Ірина Луханіна. Столичний рієлтор Богдан Маковецький каже, що простежується зростання популярності житла  в закритих ЖК зі своєю прибудинковою територією . Такі об'єкти від початку вересня також зросли в ціні. А в холодну пору року жителі Києва стали більше цікавитись  наявністю в будинку генератора та стабільністю опалення  і водопостачання під час блекаутів. Вікторія Берещак, оглядачка ринку нерухомості, каже, що для людей також є важливою відсутність об'єктів енергетичної, критичної та військової інфраструктури поруч з житлом. Окрім того, люди намагаються знайти  житло на поверсі, що не вищий за сьомий . Це пов'язано зі страхом через можливі ракетні удари. Відтак можна скласти характеристику  "ідеальної квартири"  для жителів Києва: Експрезидент Асоціації фахівців з нерухомості Юрій Піта вважає, що ціни на ринку оренди цьогоріч будуть досить стабільними, принаймні в першій половині 2024-го. Винятками стануть лише деякі міста, як-от Київ і Львів. Там вартість оренди  може зрости на 10% . Вікторія Берещак також вважає, що ціни зростуть локально, зокрема в містах-мільйонниках восени, коли на роботу й навчання повернуться багато українців.