Введення в експлуатацію житла на українському ринку нерухомості впало майже вдвічі


 За підсумками січня-вересня поточного року в Україні прийнято в експлуатацію майже 4,83 млн кв. м житла, або на 44,9% менше, порівняно з тим же періодом минулого року. Про це   «Інтерфакс-Україна» з посиланням на Держстат. Зокрема, введення приватних будинків просіло на 33,7%, до 2 млн кв. м. Одночасно введення в експлуатацію квартир у багатоквартирних будинках впало майже вдвічі — 2,8 млн кв. м проти 5,7 млн ​​кв. м. Житла у гуртожитках ввели на 6,2 тис. кв. м, що на 72% менше за аналогічний період минулого року. Якщо розглядати квартири, то загалом здано в експлуатацію 60,98 тис., або вдвічі менше, ніж 2021-го. Зокрема, 13,21 тис. — у одноквартирних будинках, 47,77 тис. — у багатоквартирних. Загалом спад прийому житла в експлуатацію у третьому кварталі сповільнився до 39,2% із 54,1% у другому кварталі. Так, введено 2,41 млн кв. м житла. Як   «Мінфін», за даними Держстату, у третьому кварталі спад прийому житла в експлуатацію уповільнився до 39,2% з 54,1% у другому кварталі, зокрема по одноквартирних будинках — до 12,8% із 48,6%, багатоквартирних — до 48,4% із 57,5%. В абсолютних показниках у третьому кварталі було введено в експлуатацію 2 млн 405,1 тис. кв. м житла, зокрема в одноквартирних будинках — 881,1 тис. кв. м, у багатоквартирних — 1 млн 519,7 тис. кв. м, у гуртожитках — 4,3 тис. кв. м.