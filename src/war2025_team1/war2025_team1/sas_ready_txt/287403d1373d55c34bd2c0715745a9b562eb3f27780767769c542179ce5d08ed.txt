Вартість просіла у 2 рази: в яких регіонах України найдешевша оренда житла

 Про це свідчать дані аналітиків DOM.RIA. Окрім того, за їхніми даними, зменшилася також кількість пропозицій на ринку.  Яка ситуація із орендою  зараз – далі.  Актуально  Концепція забудови "місто в місті": що це та в чому її переваги Як зазначають аналітики,  у Київській області  однокімнатну квартиру у листопаді можна було орендувати в середньому за 7 515 гривень, що на 46,6% менше, ніж у жовтні.  У Києві  ціни впали на 16,7% – до 19 772 гривень. Суттєве падіння ціни також зафіксоване  у Волинській та Полтавській областях,  де орендувати однокімнатне житло пропонують за 6 690 та 10 492 гривні відповідно.  При цьому найнижча вартість оренди станом на кінець листопада фіксується  у Чернігівській області  – 2 411 гривень, що на 33,8% менше, ніж у жовтні. Не дуже відстають  Сумська та Миколаївська області  з цінником в 3 372 та 3 709 гривень відповідно. Вартість оренди залишається низькою також у звільненому  Херсоні  – 3 871 гривня в місяць.    За скільки можна орендувати однокімнатну квартиру у різних регіонах України / Інфографіка DOM.RIA Зростання середніх цін на оренду зафіксовано  лише у Житомирській області  – до 6 451 гривні за однокімнатну квартиру. Кількість пропозицій також суттєво скоротилася. Наприклад,  в Івано-Франківській області  стало на 37,9% оголошень менше, ніж у літній період.  У Волинській області  ринок упав на 51%, а  на Херсонщині  – на 78%. Водночас зростання кількості варіантів для довгострокової оренди спостерігається у  Кіровоградській, Полтавській, Донецькій областях  та загалом на сході та частково в центрі країни. Проте у Києві кількість вільних квартир скоротилася майже на 11%, в області – на 30%.   Як змінилися кількість пропозицій на ринку оренди України / Інфографіка DOM.RIA