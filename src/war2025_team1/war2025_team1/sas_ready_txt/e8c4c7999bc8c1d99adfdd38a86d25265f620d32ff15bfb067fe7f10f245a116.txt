Створення єдиної компанії дозволить запустити нові механізми фінансування доступної іпотеки — голова ДІУ


 Голова Державної іпотечної установи (ДІУ) Єгор Притула впевнений, що об'єднання двох компаній — ДІУ та Укрфінжитла — сприятиме поліпшенню забезпечення українців доступною іпотекою і врешті-решт житлом. На цьому він наголосив в   порталу «Мінфін». За словами очільника ДІУ, насамперед увагу об'єднаного відомства буде зосереджено на двох програмах: «Сподіваємося, з часом відсотки зменшуватимуться, а умови програм удосконалюватися таким чином, щоб ними могло скористатися дедалі ширше коло потенційних позичальників», — підкреслив Притула. Головною відмінністю цих фінансово-кредитних механізмів глава ДІУ назвав відсутність обов’язкового першого внеску і застави при фінансовому лізингу. «Для малозабезпечених людей це вагомий аргумент. Плюс у такому підході значно нижчий рівень кредитних ризиків. Він дозволяє уникнути загрози стягнення житла сторонніми кредиторами», — зауважив керівник відомства. Проте у фінансового лізингу є такий «мінус», як набуття права власності тільки після повного погашення вартості квартири і відсотків. При іпотеці людина відразу отримує право власності на житло. За словами Єгора Притули, фінансування здійснюватиметься за рахунок коштів статутного капіталу об'єднаної установи Укрфінжитло, обігового капіталу та випуску в перспективі іпотечних облігацій. В планах також залучення зовнішніх інвестицій (кредитів) саме на фінансування будівництва житла та передачі його на умовах фінансового лізингу та іпотечного кредитування. «Найголовніше те, що ми не націлені проїдати кошти, ми плануємо їх заробляти. Заробляти за рахунок доступних нам фінансових інструментів, щоб збільшувати портфель квартир, які в подальшому передаватимемо українцям. Передбачений наразі розмір фінансового ресурсу дозволить надати близько 8 тис. іпотечних кредитів та передати близько 12 тис. квартир на умовах фінансового лізингу. Розраховуємо, що до кінця цього року ці цифри складуть 1,2 тис. та 1,6 тис. відповідно", — підсумував глава ДІУ.