Які фактори впливали на зростання цін у новобудовах у 2023 році: відповідь експертки

 Цього року не було різких зростань і падінь у ціні – ринок навпаки стабілізувався. Якщо ціни й зростали, то це було поступово під впливом здорожчання собівартості. Про це в коментарі  24 Каналу  повідомила оглядачка ринку нерухомості Вікторія Берещак. Зверніть увагу  Захисні споруди в новобудовах: чи вплинуть укриття на вартість квартир і терміни здачі об'єкта Експертка Вікторія Берещак каже, що у 2023 році помітно зросла вартість будівельно-монтажних робіт, в середньому на 35%, а також будматеріалів – на 45% через низку факторів: Хоча причини зростання цін на житло в новобудовах суттєві, існував один стримувальний фактор, завдяки якому підвищення були помірними. Серйозним стримувальним фактором стала психологічна і фінансова неготовність українців нести гроші масово у відділи продажів. Тому за рік маємо зростання середньої вартості квадратного метра в Києві в межах 5% у гривні (у ліквідних помітніше, різниця може сягати 7 – 12% залежно від якісних характеристик комплексу та ступеню готовності за рік), у Львові – на 7%,  – дослідила Вікторія Берещак. Тим часом в Івано-Франківську, Тернополі чи Ужгороді зростання за рік помітніші й коливаються в межах 18 – 23%. У Львові і на первинному, і на вторинному ринках  вартість купівлі квартир знизилася . У відсотках падіння ціни складає 3 – 5%. Місцевий рієлтор Олександр Мількович каже, що ті львів'яни, які зараз продають житло, змушені знижувати ціну. Найвищі ціни на квартири були влітку, тобто 4 – 5 місяців тому. Опісля ринок зупинився й забудовники почали пропонувати багато акцій, безвідсоткових розтермінувань. Проте це поки що не допомогло покращити ситуацію.