Замість ДАБІ: Кабмін узаконив Державну інспекцію містобудування


 Кабмін перетворив ДАБІ на Державну інспекцію містобудування України (ДІМ). Про це повідомив міністр розвитку громад і територій Олексій Чернишов, передає пресслужба міністерства. «Прийнята постанова сприятиме подальшому виконанню заходів, пов'язаних з ліквідацією Державної архітектурно-будівельної інспекції та створенням Державної інспекції містобудування України. ДІМ почне працювати з моменту заповнення штату мінімум на 30%», – сказав Чернишов.   4 травня Кабмін звільнив Юрія Васильченка з посади голови Державної архітектурно-будівельної інспекції (ДАБІ) та призначив в новостворену Держінспекцію містобудування на посаду в. о. керівника.    