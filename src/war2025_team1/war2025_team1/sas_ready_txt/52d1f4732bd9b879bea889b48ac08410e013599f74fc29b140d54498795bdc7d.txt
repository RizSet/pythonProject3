Оренда квартир на Львівщині: як змінилися ціни на житло з різною кількістю кімнат

 За зиму кількість пропозицій на ринку оренди Львівщини зросла на 56%, а це досить високий показник. Львівську область обігнала лише столиця, бо там кількість збільшилася аж майже на 100%. Про це стало відомо з аналітичних даних українського маркетплейса DIM.RIA, повідомляє  24 Канал . Зверніть увагу  Новий рівень комфорту: огляд клубного будинку Hyde Park у Львові Вартість оренди  однокімнатного житла  за зиму трішки знизилася – майже на 2%. Зараз орендувати таке житло в середньому коштує 14 158 гривень. Винаймати  двокімнатну квартиру  стало дешевше на 3%. Станом на лютий середня ціна становила 15 416 гривень. Що стосується оренди  квартири з трьома кімнатами , то й тут ціна знизилася трішки більше ніж на 3%. Середня вартість складає 17 821 гривню. Орендні ціни стали вищими тільки на  чотирикімнатні помешкання , і показник зростання досить суттєвий – це +15%. Станом на лютий середня вартість складає 30 тисяч гривень. Середня вартість оренди станом на лютий 2024 року / Фото DIM.RIA У Києві  середня вартість є найбільшою. Там вторинна однокімнатна квартира коштує близько 93 072 доларів. Протягом зими ціна зросла майже на 5%. Друге місце посідає  Львівська область , де вартість вторинного житла з одною кімнатою становить 69 255 доларів. На третьому місці –  Вінниччина  із середньою вартістю в 52 838 доларів. Найнижчі ціни зафіксували в Миколаївській області (23 425 доларів), на Запоріжжі (22 962 долари) та на Херсонщині (20 138 доларів). Очевидно, це пов'язано з близьким розташуванням до лінії фронту та високою частотою обстрілів.