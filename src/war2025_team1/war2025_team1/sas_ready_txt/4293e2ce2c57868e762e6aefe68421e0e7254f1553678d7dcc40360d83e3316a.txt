Програма "Прихисток" працює: наразі є вільні місця для майже 10 тисяч переселенців

 Мовиться зокрема про допомогу тим, хто втратив роботу та надання житла вимушено переміщеним особам. Про це Прем'єр-міністр України Денис Шмигаль розповів на засіданні Уряду від 1 квітня, повідомляє 24 канал.  Читайте також  Соцініціатива "Прихисток": як отримати компенсацію за надання житла переселенцям Оскільки сотням тисяч громадян України довелось покинути свої домівки, рятуючись від російських бомб і ракет, Офіс Президента  анонсував програму "Прихисток" . Мета проєкту – заохотити українців поділитися своїм житлом з тими, хто постраждав через напад Росії.  Шмигаль розповів, що сьогодні програма "Прихисток" працює. Тим, хто прийняв у себе внутрішніх переселенців, ми будемо компенсувати кошти на оплату комунальних послуг,  – додав він.  Крім того, Прем'єр-міністр наголосив, що наразі  є вільні та безплатні місця для майже 10 тисяч вимушено переміщених осіб.  Шмигаль закликав ознайомитися із програмою на  офіційному сайті , де зібрана уся необхідна інформація.  