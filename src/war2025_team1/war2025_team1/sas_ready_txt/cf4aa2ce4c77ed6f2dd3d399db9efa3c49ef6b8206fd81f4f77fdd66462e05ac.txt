На скільки відсотків зросли ціни на нові квартири у Львові та Києві: результати дослідження

 У Львові ціни продовжують стрімко зростати досі, тоді як у Києві вони залишаються відносно стабільними. На скільки відсотків за рік зросли ціни на житло – дізнавайтеся за результатами дослідження. Зверніть увагу  Що таке технічний паспорт будинку та хто оплачує його виготовлення На початку лютого 2023 року середня вартість квадратного метра в новобудовах Києва склала 61 234 гривні. Це на 36,1% більше, ніж було до початку вторгнення Росії в Україну,  – заявили в компанії M4U. Найактивніше ціни зростали влітку: з червня по вересень середня вартість квадратного метра збільшилася на 26,7%. Найбільше подорожчали класи еліт (+46,1%) та економ (+44,3%). Популярними серед покупців були класи комфорт і бізнес. Ціни на них зросли на 35,5% та 34,4% відповідно. На початку лютого 2023 року ціновий діапазон на більшість об'єктів нерухомості становить 34 000 – 54 000 гривень. Серед них переважають обʼєкти класу комфорт. Середня вартість квадратного метра за рік  зросла аж на 82,7%  – до 45 706 гривень. Найбільш активне зростання цін спостерігали в період з червня по вересень, як і в Києві. Ціни на більшість об'єктів львівської нерухомості коливаються від 24 000 до 34 000 грн, Найчастіше пропонують комфорт-клас. "Найбільшу динаміку зростання цін спостерігаємо в обʼєктах бізнес-класу, де вартість квадратного метра за рік зросла більш ніж удвічі, на 109%. В сегменті економ зростання за рік склало 66,7%, комфорт – 60,3%, еліт – 58,7%", – показує дослідження.