Активізувати ринок житла, поки триває війна, неможливо: що буде із цінами далі

 Ситуація на первинному ринку, кажуть експерти, не краща. Українці цікавляться новобудовами, однак до масових вкладень у нові квадрати справа не доходить. Що очікувати найближчим часом та чи варто очікувати на знижки від продавців та забудовників – далі.  Читайте також  Які житлові приміщення можна перевести у нежитлові та що для цього потрібно Найважча ситуація у забудовників, які не встигли завершити будівництво до початку повномасштабної війни. Через інфляцію та девальвацію матеріали та роботи різко подорожчали, тоді як ціни зафіксовано в договорах. Проте найбільшою проблемою залишається відсутність попиту. Поки що українці не готові масово інвестувати гроші у нерухомість.  Житло купують одиниці  – ті, хто потребує житла тут та зараз та має на це відкладені кошти. Водночас ризикувати інвестиціями у недобудовані об'єкти охочих немає. Будівництво теж частково зупинилося. За даними ЛУН, у Києві продовжують будівництво лише 60% новобудов, у західних областях – 90%, в Одесі – 66%. Найчастіше відновлюють будівництво на тих об'єктах, які перебувають на фінальних етапах. Забудовники розраховують довести об'єкти до здачі в експлуатацію і вже потім знайти покупців. До теми  Вільних помешкань лишилось небагато, – девелопер про житло, яке розмітатимуть після перемоги Часто продавці відмовляються вказувати "адекватні ціни", а натомість публікують те, що вважають за потрібне, розповідає рієлторка Юлія Смирнова. За її словами, лише близько 20% готові відразу ж вказувати ту вартість, з якою можна знайти покупця. І це щонайменше на 30% (а іноді й 55%) менше від цін, які можна було вказати в січні. Попит знизився порівняно з рівнем до 24 лютого не менш ніж на 60 – 70%. Пропозицій, які є на ринку, побільшало. Але тих адекватних власників, які розуміють, що продати квартиру за довоєнною ціною неможливо, одиниці,   – розповідає Смирнова. Ще одна категорія покупців та продавців – ті українці, які вже давно збиралися продати чи обміняти свою квартиру та готові укласти угоду навіть в умовах повномасштабної війни. Експерти кажуть, що у разі нових ракетних ударів по столиці кількість угод може знову обвалитися. Тож поки що розраховувати на значне відновлення не варто. Перспектив у ринку нуль. Заробити, активізувати ринок, поки триває війна, неможливо. Ціни варіюватимуться виключно ситуативно,  – каже аналітик консалтингової компанії SV Development Сергій Костецький. Однак аналітики говорять, що певні тенденції вже простежуються. Приміром, кількість новобудов знижуватиметься. Це ж відбудеться з покупним попитом. Принаймні такий прогноз економіки України озвучують у Нацбанку. Коли у мене запитують, коли варто купувати квартиру, я говорю: купуйте і продавайте тоді, коли вам потрібно,  – радить Смирнова. Водночас ринок втратив інвесторів: тих українців, які купували житло на заощадження, а квартири потім здавали в оренду. І найближчим часом ситуація на краще явно не зміниться.