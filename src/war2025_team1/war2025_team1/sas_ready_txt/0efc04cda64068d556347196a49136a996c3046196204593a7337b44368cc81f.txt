Чи змінилися ціни на оренду квартир у Києві: актуальні цифри

 Якщо порівнювати середню вартість оренди в лютому до ціни в грудні, то вона підвищилася на 2,36%. Це простежили аналітики українського маркетплейса DIM.RIA, повідомляє  24 Канал . Зверніть увагу  Новий рівень комфорту: огляд клубного будинку Hyde Park у Львові Найдорожче орендувати квартиру в Печерському районі, як це було й раніше. Винаймати однокімнатне житло там в середньому коштує 23 434 гривні. На другому місці теж традиційно Шевченківський район із середньою ціною в 20 316 гривень за квартиру з одною кімнатою. Найнижчі ціни на оренду квартир – у Деснянському районі. За даними аналітиків, однокімнатну квартиру там можна знайти навіть за 3 400 гривень, а оренда чотирикімнатної коштуватиме 15 тисяч гривень. Ціни на оренду житла в Києві / Фото DIM.RIA Також досить бюджетно винаймати житло у Святошинському районі, де оренда однокімнатної квартири коштує 12 886 гривень. У всіх інших районах – ціни наближені до середнього показника по столиці. У лідерах за цінами є також Печерський та Шевченківський райони. Там середня вартість за квадрат складає 95 880 гривень та 62 952 гривні відповідно. Найнижчі ціни зафіксували в Деснянському та Дарницькому районах – 36 381 і 36 578 гривень відповідно. У всіх інших районах ціни коливаються  від 41 до 49 тисяч гривень  за квадрат.