Скасування фіксованого курсу істотно не позначиться на вартості житла на первинному ринку — експерт


 Скасування фіксованого курсу валют не вплине на вартість житла на первинному ринку. Про це розповів Володимир Семенцов, співзасновник та керуючий партнер компанії INSPI Development. «Режим „керованої гнучкості“ зберігає за   можливість здійснення тактичних заходів, спрямованих на задоволення попиту на валюту. Відтак очікується, що у найближчий місяць допустимий розрив міжбанківського та готівкового курсів навряд чи буде більшим за 1%, а очікуваний валютний „коридор“ збережеться в межах 38−39,5 грн/$», — прогнозує Семенцов. Експерт нагадав, що ціноутворення на первинному ринку житла базується на курсі   США, що в контексті кон'юнктури валютного ринку не вплине на вартість м2. А зваживши на досить низький рівень попиту та об'єктивні умови війни, протягом другої половини жовтня та в листопаді глобальні зміни у вартості житла на первинному ринку малоймовірні. «Як і протягом 9 місяців 2023 року рівень попиту складає максимум ⅓ від довоєнного рівня. А в загальному співвідношенні з наявною пропозицією — це лише 15−20%. І у найближчій перспективі зростання попиту є малоймовірним», — підкреслив фахівець. Однак, за його твердженням, наявний попит розподілений нерівномірно: понад 70% покупців цікавлять квартири в уже зведених будинках, або в ЖК чи окремих чергах ЖК на завершальних стадіях будівництва (з рівнем готовності від 70% та очікуваним введенням в експлуатацію до кінця першого півріччя 2024 року). Експерт визначив ще кілька важливих факторів, що впливають на рівень попиту: «Загалом розвиток первинного ринку — це не омана, адже зведення новобудов триває. Крім того, на ринку з'являються нові якісні проєкти, включно із сервісними апартаментами, що з часом можуть зайняти нішу орендного житла. Проте повноцінний розвиток ринку можливий після настання української перемоги. Від цього залежить системність відбудови України, прихід потужних іноземних інвесторів, розвиток фондів інвестування в нерухомість (REIT-фондів)», — підсумував Семенцов.