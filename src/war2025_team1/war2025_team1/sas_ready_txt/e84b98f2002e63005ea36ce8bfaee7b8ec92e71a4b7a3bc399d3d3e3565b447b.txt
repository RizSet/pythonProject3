ВПО можуть отримати безкоштовне житло на Київщині від благодійників: що для цього потрібно

 Взяти участь у програмі можуть українці, які залишились без домівок внаслідок повномасштабного вторгнення російських військ. Порядок заселення визначає Американський благодійний фонд "До України з Любов'ю". Зверніть увагу  Від вибору квартири до умеблювання: поради, які допоможуть облаштувати домашній кабінет "Це житло, яке надається у безкоштовне користування до 5 років на території Софіївської Борщагівки, села Тарасівка (Боярська територіальна громада), будинки для самотніх ВПО похилого віку у селі Колонщина (Макарівська територіальна громада) та в селі Любимівка", – мовиться в повідомленні. У січні 10 родин переселенців вже отримали тимчасове житло. Це п'ять сімей поліцейських із Херсонщини, Донеччини та Луганщини, які втратили дім. Дехто з новоселів, яким надали оселю, втрачали власні домівки двічі. "Містечко Хансена" на Київщині / Фото УПСЗН Ірпінської міської ради Для отримання житла ВПО потрібно  заповнити анкету . Переселенці мають надати максимально повну інформацію про кожного члена родини та вказати дохід. Пріоритет надаватимуть тим, хто опинився у складних життєвих обставинах; родинам, у складі яких є ветерани війни, військовополонені, люди з інвалідністю, які потребують спеціалізованого лікування. До слова, благодійником і засновником проєкту "Містечко Хансена" є американець Делл Лой Хансен. Завдяки ініціативі вже кілька сотень сімей, які втратили житло через війну, отримали прихисток.