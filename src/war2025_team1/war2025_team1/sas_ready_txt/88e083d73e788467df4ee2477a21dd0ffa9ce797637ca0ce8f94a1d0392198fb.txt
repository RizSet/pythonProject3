У Києві змінилися ціни на купівлю та оренду житла: цифри здивують

 На ринку нерухомості в Києві за останній місяць ціни знизилися. На первинному та вторинному зменшилася середня вартість квадратного метра. Орендувати квартиру стало також дешевше, повідомляє  24 Канал  на основі аналітичних даних онлайн-платформи оголошень M2bomber. Зверніть увагу  Пільгова іпотека "єОселя" під 3%: відповідаємо на поширені питання У період з 2 жовтня і до сьогодні, 10 листопада, середня вартість "квадрата" в новобудовах  впала на 1,8% . Якщо минулого місяця квадратний метр на первинному ринку коштував приблизно 43 150 гривень, то зараз – 42 375. Зниження ціни здається зовсім незначним, але якщо порахувати вартість квартири з певною площею, то різниця буде помітна. Зараз найвищу середню вартість квадратного метра зафіксували в Печерському районі. Вона складає аж 82 850 гривень. "Найдешевшим" районом є Деснянський з вартістю 30 725 гривень за "квадрат". На вторинному ринку ціна за квадратний метр  знизилася на 2,1%  – з близько 53 557 гривень на 52 432 гривні. "Найдорожчим" районом також є Печерський (78 102 гривні за "квадрат"), а "найдешевшим" – Деснянський (40 918 гривень за "квадрат"). Читайте також  Як змінилися ціни на купівлю квартир на Закарпатті: дані за останній рік Що стосується орендної вартості, то рівно за місяць ціна  впала на 2,31% . У жовтні середня ціна становила 17 913 гривень, а вже цього місяця – 17 500 гривень. Найдешевша вартість оренди становить 13 тисяч гривень (Деснянський і Дніпровський райони). Найдорожча складає 29 504 гривні в Печерському районі.