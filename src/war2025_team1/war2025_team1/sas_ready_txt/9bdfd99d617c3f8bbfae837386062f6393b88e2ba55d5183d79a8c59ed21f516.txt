Ціна просто шокує: за скільки продають "найелітніші апартаменти" Чернівців

 Авторка оголошення зазначає, що це "найелітніші апартаменти міста". У вартість входить власний двір та гараж на два авто. Про це повідомляє  24 Канал , посилаючись на дані онлайн-платформи оголошень OLX. Зверніть увагу  КН РІЕЛ долучилася до програми "єВідновлення": що це означає для українців Площа історичної квартири-музею становить 250 квадратних метрів, з яких 15 "квадратів" займає кухня. Продаж елітної нерухомості, в історичному центрі міста. Квартира-музей. Елітний ремонт, не тільки на словах. Все дуже добротне і дороговартісне,  – пише авторка оголошення.  Квартира вміщує дві спальні, кухню, кабінет, вітальню, їдальню, дві ванних кімнати, гардероб, підвал і горище. В оголошенні також зазначено, що це квартира-будинок, яка займає два поверхи. Квартира-музей в історичному центрі коштує 37 мільйонів гривень / Фото OLX Житло продають мебльованим з найнеобхіднішою побутовою технікою (плитка, духовка, холодильник, пральна та посудомийна машини). У квартирі є тепла підлога, встановлені сигналізація та відеоспостереження. Точна вартість житла становить  990 тисяч доларів . Сума просто захмарна, враховуючи ціни на найдорожчі квартири в обласних центрах. До речі, наступним у списку найдорожчих помешкань Чернівців є п'ятикімнатний пентхаус, але він коштує в рази менше – 285 тисяч доларів.