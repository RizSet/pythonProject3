Елітна та в новобудові: скільки коштує найдорожча квартира у Львові

 Помешкання розташоване в будинку закритого типу на вулиці Івана Франка. Інтер'єр житла виконаний за дизайнерським проєктом, а меблі – світових брендів. Про це повідомляє  Нерухомість 24 , посилаючись на дані оголошення з OLX. Зверніть увагу  Купівля нерухомості на виплат: що це за спосіб придбання квартири та які його переваги Квартира площею 168 метрів квадратних займає два останні поверхи в будинку. У помешканні є три ізольовані кімнати, велика вітальня із зонованою кухнею, велика гардеробна, три санвузли, два балкони й тераса. Згідно з даними оголошення, ремонт у квартирі власники робили для себе, але з невідомих причин вирішили її продати. Тобто в помешканні ще ніхто не жив. Інтер'єр у сучасному стилі / Фото OLX Квартира готувалася для власного проживання, тому був зроблений максимально якісний та вартісний ремонт за оригінальним дизайнерським проєктом, який суттєво вирізнив це помешкання з біло-чорно-сірих пропозицій на ринку,  – зазначають в оголошенні. Будинок, у якому розташована квартира, перебуває під цілодобовою охороною та відеонаглядом. Точна вартість помешкання – 830 тисяч доларів.