Попит на вторинну нерухомість впав. Що відбувається з цінами


 Попит на купівлю квартир впав по всій території України, у Києві — на 52% в порівнянні з жовтнем 2021 року, на півдні та сході — на 90−100%. Про це йдеться в даних Flatfy (проєкт ЛУН). Найбільше цінник у   за квадратний метр на вторинне житло підскочив у Сумській області — +122%. У Львівській області приріст становив +64%, в Івано-Франківській — +58%, у Київській — +55%. Також ціни на понад 50% зросли у Запорізькій та Дніпропетровській областях. Лише у Харківській області ціни помітно впали — на мінус 33%. Показник пропозиції вторинного житла впав найменше у Дніпропетровській області — мінус 2%, Київській області — мінус 25% та Закарпатській області — мінус 26%. Найбільше зменшилась пропозиція у Кіровоградській області — мінус 92%, у Житомирській області — мінус 86%, у Миколаївській області — мінус 85%. Аналогічна ситуація і з попитом на придбання вторинного житла в Україні. Найбільше він впав на сході та півдні України: на мінус 100% на Херсонщині, на мінус 94% у Миколаївській області, на мінус 91% на Харківщині, на мінус 86% — в Одеській та Запорізькій областях. Як   раніше «Мінфін», через бойові дії та вимушений переїзд до відносно безпечних регіонів українці в 1,5 рази частіше шукають орендоване житло. За статистикою  , якщо ще за день до початку війни орендою цікавились 1,6 млн разів, то зараз це число зросло до 2,7 млн. Найпопулярніший запит — квартира (близько 2,3 млн запитів).