Нацбанк вирішив очищувати банки від непрофільних активів


 Національний банк запровадив поетапне очищення банківського сектору від непрофільних активів, таких як бізнес-центри та нерухомість. Про це   пресслужба НБУ. Починаючи з 2021 року, НБУ почне поетапне вирахування з регулятивного капіталу банків вартості майна, що не використовується в банківській діяльності. Ідеться про активи банків, які потрапили у власність банків внаслідок стягнення застави, і які вони не використовують в основній банківській діяльності. Це, наприклад, нерухомість, бізнес-центри тощо.   Банки змушені витрачати на ці активи значні ресурси, наприклад на ремонти, обслуговування та інші платежі. Натомість доходів за ними банки, як правило, не отримують, кажуть в НБУ. Такі зміни дозволять банкам активізувати роботу з непрофільними активами. А головне — це вивільнить ресурси, необхідні для кредитування та здійснення інших банківських операцій.   Непрофільні активи виключатимуть з капіталу банків поетапно, починаючи з 2021 року. У Нацбанку зазначають, що ще однією проблемою, яка стримує кредитування, є неробочі   банків (NPL). За підсумками 2019 року обсяг проблемних кредитів вперше за останні роки виявився нижче 50% та на 1 січня 2020-го склав 48,4% (мінус 4,5 п. п. за рік).   Якість кредитних портфелів покращилась в банках усіх груп, крім банків з російським капіталом.