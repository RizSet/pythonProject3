Ціни ростуть, кількість вільних квартир зменшується: що відбувається з орендою квартир у Києві 

 Впродовж літнього періоду (червень – серпень 2021 року), ціни на київську нерухомість зросли на 6 – 8%, залежно від району. Згідно з даними ЛУН, ціна оренди однокімнатної квартири зросла на 12,5% (до 13 500 гривень), двокімнатної – на 10% (до 22 000 гривень), трикімнатної – на 13,7% до 40 700 гривень. До теми  Найпривабливіші ЖК у Києві: як вони виглядають та де розташовані  Вперше з початку епідемії коронавірусу пропозиція в столиці знизилася у понад півтора раза. Для порівняння, влітку 2020 року в Києві пустувало 11 000 – 13 000 вільних квартир, в червні – серпні 2021 року ця цифра скоротилася до 8000. Різниця показників зумовлена й тим, що під час локдауну частина власників пішла з ринку, перевівши житло з оренди на продаж, розповідає директор консалтингової компанії City Development Solutions Роман Герасимчук. Оренда  подорожчала через зростання попиту , цього року він розпочався у 2-ій половині червня і досяг максимуму на початку серпня. На початку серпня наклався сезонний фактор  – попит зріс внаслідок переїзду студентів і підготовки до ділової активності в столиці, зазначає віцепрезидент професійних управителів нерухомістю Анатолій Топал. Важливо й те, що ажіотаж торкнувся виключно нерухомості, яка знаходиться в низькому і середньому ціновому діапазоні. Ціна на нерухомість у Києві у 2021 році / Фото Pexels Мінімальна ціна житла в столиці зараз стартує від 5500 грн. Це "соціальні" малогабаритні квартири старої забудови, далеко від метро або транспортних вузлів.  Основний обсяг пропозиції здебільшого зосереджений в діапазоні 8 000 – 18 000 гривень.  У центральних районах Києва ціни можуть бути удвічі вищими.