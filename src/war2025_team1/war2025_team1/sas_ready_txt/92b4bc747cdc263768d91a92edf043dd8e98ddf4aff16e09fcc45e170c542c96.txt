Послуга «єВідновлення» запрацювала. В «Дії» відновили доступ до реєстру


 На порталі та в додатку «Дія» знову можна подавати заяви за програмою державної допомоги «єВідновлення». Послуга не працювала з 16 червня. Про це   Міністерство відновлення. «Успішно завершено технічні роботи, пов'язані зі зміною серверів Реєстру пошкодженого майна. Доступ до реєстру відновлено в повному обсязі», — йдеться у повідомленні. Окрім подання заяви на виплату грошової допомоги, відновлено можливість внесення через «Дію» інформаційного повідомлення про пошкоджене та знищене житло. В середині квітня Кабмін затвердив порядок виплат компенсацій на відновлення житла, пошкодженого внаслідок бойових дій. Так само тоді влада розпочала тестування програми «єВідновлення». Минулого тижня в сервісі «Дія» повідомили про оновлення реєстру — його «переїзд» до нового дата-центру. Там також нагадали, що «Дія» не зберігає персональні дані та підтягує інформацію з реєстрів.