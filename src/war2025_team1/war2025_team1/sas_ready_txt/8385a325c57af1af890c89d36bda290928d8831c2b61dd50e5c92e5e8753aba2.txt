Переорієнтація попиту і стабілізація цін: чого чекати від ринку нерухомості на початку 2022 року

 Ціни можуть зрости щонайбільше на 5 – 7%, прогнозують експерти Асоціації фахівців із нерухомості (рієлторів) України. Причому це підвищення торкнеться не усіх міст.  Цікаво  Вигоди та ризики: на якому етапі будівництва краще купувати квартиру Експерти зазначають, що незначне зростання цін можливе як на первинному, так і на вторинному ринку Києва, Львова, Одеси, Дніпра та Харкова.     Вартість житла економкласу залишатиметься практично без змін / Фото unsplash Відчутне подорожчання  можливе лише в ЖК комфорт-класу , які на початку 2022 року перейдуть на новий етап будівництва.  Всі інші класи житла залишаться приблизно на тому ж рівні, що й наприкінці 2021 року. З січня до березня ринок перейде у фазу затишшя, що пов'язано насамперед із падінням попиту. Проте вже із квітня вартість "квадрату" може зрости на 7% в Києві, Львові та Одесі та близько на 5% у Харкові та Дніпрі. Майже 70% попиту в цей період буде сконцентровано на об’єктах класів комфорт та комфорт+ (нові формати житла), що впливатиме на цінову політику забудовників. Читайте  Чи варто купувати житло в кредит без першого внеску: пояснення девелопера За словами Юрія Піти, на початку 2022 року український ринок нерухомості очікує процес переорієнтації попиту. Найбільше зростання цін можливе на стадії будівництва до 1 року  в сегментах комфорт-класу та бізнес-категорії.  Натомість вартість популярного раніше  житла економкласу  в 90% об’єктів, що зводяться,  залишатиметься практично без змін . У 2022 році триватиме процес переорієнтації попиту на якісніші об’єкти, що за своїми характеристиками можуть задовольнити найвибагливішого покупця. Відповідно це впливатиме на формування цін,  – наголосив він.  Вартість "вторинки" у 2022 році вийде на плато / Фото unsplash Середнє зростання цін на вторинному ринку Києва, Львова, Одеси, Дніпра та Харкова можливе в межах 5% на малогабаритні квартири площею до 50 "квадратів". У першому кварталі 2022 року в найбільших містах України спостерігатиметься цінова стабільність. Зміни у вартості квартир прогнозують лише з квітня. Їх пов'язують із зростанням попиту.