У Німеччині падають ціни на житло: зафіксували рекордний показник

 Як повідомило Федеральне статистичне управління, це найрізкіше падіння цін з 2000 року за такий короткий час. Та навіть, попри падіння, житло в Німеччині залишається дорогим. Зверніть увагу  Яскравий екстер'єр та вдале розташування: особливості ЖК "Голоські Кручі" у Львові У порівнянні з першим кварталом 2023 року житлова нерухомість подешевшала на 1,5 відсотка. Однак падіння було меншим, ніж у попередні два квартали, що становило -2,9 і -5,1 відсотка. Експерти назвали основні причини такого різкого падіння в період з квітня по червень цього року. На їхню думку, це зростання витрат на фінансування та стабільно висока інфляція. Економіст земельного банку Баден-Вюртемберга Мартін Гут зазначив, що падіння цін сталося після тривалого зростання вартості житла. Тому квартири в Німеччині, як і раніше, дорогі та важкодоступні. "Квартири все ще недешеві, і через підвищення відсоткових ставок доступні для все меншої кількості домогосподарств. Ринок тісний, житлової площі мало. Тому житло залишається дорогим – оренда чи купівля", – зазначив економіст. Значне падіння цін зафіксували як у містах, так і в сільській місцевості. Однак  у містах тенденція до зниження була сильнішою . Наприклад, у семи найбільших: Берліні, Гамбурзі, Мюнхені, Кельні, Франкфурті-на-Майні, Штутгарті та Дюссельдорфі – спостерігалося значне зниження цін. Вартість одно- та двосімейних будинків впала на 12,6 відсотка. За квартири довелося заплатити на 9,8 відсотка менше, ніж у 2022 році. Найменше падіння спостерігалося в малонаселених сільських районах. Наприклад, одно- та двоквартирні будинки там коштували на 8,1 відсотка дешевше.