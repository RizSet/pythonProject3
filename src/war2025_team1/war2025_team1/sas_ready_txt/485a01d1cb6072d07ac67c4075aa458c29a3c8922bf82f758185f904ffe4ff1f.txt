В Амстердамі почнуть штрафувати власників порожнього житла

 Зміна в законі повинна зобов'язати орендодавців здавати в оренду вакантні приміщення. За необхідності місто саме визначить ринкову вартість оренди, розповіли в офісі мера та олдерменів Амстердама. Читайте також  Новобудови чи вторинне житло: куди безпечніше вкласти кошти під час війни Попри гостру нестачу житла в Амстердамі, безліч будинків у столиці простоюють без власників та орендарів. Щоб врегулювати це питання муніципалітет зобов'яже власників заселитися у порожні будинки, або ж здавати їх тим, хто цього потребує. Якщо господарі відмовляться, їх штрафуватимуть на 4 500 євро. Для рантьє, які заробляють орендою, штраф сягатиме 9 000 євро. У нас надто мало житла. Забагато будинків не заселені без жодної на це причини. Я рада, що ми можемо це виправити, бо порожнє житло у такі ситуації – це невиправдано. Ми гарантуватимемо, що будинки будуть використовуватися для того, для чого вони призначені, – для проживання,  –  зазначає  заступниця мера Зіта Пелс. Ухвалення нової політики штрафів користується широкою підтримкою серед влади, проте міська рада ще має схвалити відповідний проєкт. Адміністрація мера та олдермени проголосують за нього до 1 грудня. Якщо проєкт отримає більшість голосів, нові правила діятимуть до 2025-го року.