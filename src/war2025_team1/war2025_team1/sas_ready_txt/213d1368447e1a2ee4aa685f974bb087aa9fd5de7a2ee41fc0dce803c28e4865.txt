Нові ДБН: у невисоких житлових будівлях встановлюватимуть ліфти


 У Мінрегіоні планують оновити норми ДБН від 2005 року, за якими ліфти встановлювали тільки у будівлях заввишки 5 і більше поверхів. Про це на   у Facebook розповів заступник міністра регіонального розвитку, будівництва та ЖКХ Лев Парцхаладзе.  Державні будівельні норми (ДБН) – обов’язкові до виконання нормативні акти, які використовуються під час проектування нових та реконструкції існуючих будівель, кварталів, мікрорайонів відповідно до їх призначення. Нові норми мають на меті підвищення комфортності умов проживання у сучасних новобудовах.  «Щоб зручно було кожному — похилій людині, людині з інвалідністю, батькам з дитячими колясками, тимчасово маломобільним людям та й просто всім, хто приходить ввечері додому з важкими сумками чи пакетами» — пояснив Парцхаладзе.