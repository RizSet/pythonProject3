Найдешевша квартира в Східниці: що можна орендувати за 7 тисяч гривень

 Двокімнатну квартиру, що розташована за 750 метрів від центру Східниці, здають за 7 тисяч гривень. Авторка оголошення зазначила, що ціна договірна й поселитися можна буде за десять днів. Про це повідомляє  24 Канал  після аналізу ринку оренди на платформі OLX. Зверніть увагу  КН РІЕЛ долучилася до програми "єВідновлення": що це означає для українців Загалом квартира в досить непоганому стані. З фото стає зрозуміло, що у ванній кімнаті не так давно робили ремонт. Проте варто зазначити, що спальні вже потребують оновлення, але вони в житловому стані. Загальна площа квартири становить 50 квадратних метрів, з яких кухня займає 8 "квадратів". Помешкання автономне під час можливих блекаутів. Квартира за 7 тисяч гривень на місяць / Фото OLX Тихе, затишне місце, краєвид на заповідник та на Східницю, близько до джерела, газ, вода, каналізація, автономна при блекауті – опалення або електрика, або дрова, або газ, два санблоки, душ, ванна, гараж,  – перелічила авторка оголошення. Квартиру здають в оренду мебльованою, є необхідна техніка, зокрема електрочайник, плита, варильна панель, мікрохвильова піч, холодильник, праска та пилосос.