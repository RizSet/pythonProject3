10 найкращих і найгірших міст світу для експатів у 2022 році

 Згідно з дослідженням,  найвищі оцінки у рейтингу за 2022 рік  отримали Валенсія, Дубай та Мехіко. Які переваги для експатів пропонують ці напрямки – далі.  Цікаво  Вперше на EXPO Real: хто представляв Україну на найбільшій виставці нерухомості у Європі Серед 50 проаналізованих міст світу, Валенсія продемонструвала  найкращі показники якості життя . Експати відзначають доступність громадського транспорту, можливості для активного часопроведення та безпеку.  Також більшість іноземців наголошують, що у Валенсії  легко облаштовуватися . Майже всі респонденти зазначили, що почуваються тут як удома та задоволені своїм соціальним життям. Місто також демонструє хороші показники в Індексі особистих фінансів. 83% експатів оцінюють вартість життя у місті позитивно.  Найгірше респонденти оцінюють кар'єрні перспективи у місті: 50% експатів негативно оцінюють місцевий ринок праці.  Експати відзначають адміністративну систему найбільшого міста Об'єднаних Арабських Еміратів. На їхню думку, з місцевою владою легко мати справу, а 88% опитаних  задоволені доступністю державних послуг онлайн .  Також іноземці задоволені соціальним життям та  почуваються бажаними гостями  у Дубаї. Респонденти також  позитивно оцінюють інфраструктуру міста , нічне життя та кулінарну різноманітність. До того ж 70% експатів задоволені своєю роботою.  Мехіко займає  перше місце у світі за індексом легкості облаштування . 82% експатів почувають тут, наче вдома. Та й загалом 87% опитаних вважають місцевих мешканців доброзичливими. Експати також відзначили  високий рівень задоволення особистими фінансами  та кар'єрними можливостями. Також респонденти наголошують, що у Мехіко великий вибір житла за доступними цінами. Проте місто потрапило у десятку найгірших за індексом якості життя. Експати розчаровані довкіллям та рівнем безпеки.      10 найкращих і найгірших міст світу для експатів у 2022 році / Інфографіка InterNations  Йоганнесбург цьогоріч визнано  найгіршим містом для експатів.  Респонденти незадоволені громадським транспортом, рівнем безпеки, місцевим ринком праці та загалом кар'єрними можливостями. Опитані іноземці висловили занепокоєння через  низький рівень доходів , яких недостатньо для комфортного життя. А також негативно оцінили доступність державних послуг. Серед позитивних моментів –  доступне житло .  Франкфурт входить до десятки найгірших міст у підкатегоріях "Цифрове життя", "Мова", "Адміністративні послуги" і "Житло". У місті фіксують проблеми із безготівковим розрахунком. Крім того, тут важко отримати базові адміністративні послуги. 70% респондентів  незадоволені ринком нерухомості.  Вони відзначили, що житло у місті занадто дороге. Це стосується і загальної вартості життя. Також Франкфурт зайняв  останнє місце у світі за доступністю громадського транспорту. Експати наголосили, що тут  важко завести місцевих друзів . Ще 30% не можуть звикнути до місцевої культури.  Майже всі опитані емігранти наголосили, що  у Парижі практично неможливо знайти житло , 71% респондентів заявив, що це пов'язано із занадто завищеними цінами на місцевому ринку нерухомості. Загалом 62% експатів вважають загальну вартість життя у Парижі занадто високою, через це 35% опитаних незадоволені своїм фінансовим становищем.  Експати  не почуваються бажаними гостями у Парижі  та вважають парижан недружніми щодо іноземців. Іноземці стикаються із труднощами в адаптації та не можуть знайти друзів серед місцевих жителів.  Водночас емігранти цінують кулінарну різноманітність, а також культуру та нічне життя міста. 