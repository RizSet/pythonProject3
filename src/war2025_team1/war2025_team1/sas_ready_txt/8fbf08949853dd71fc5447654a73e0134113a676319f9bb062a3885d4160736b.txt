У Львові очікується будівельний бум: Садовий розповів, яке житло у пріоритеті

 Про це у новому інтерв'ю розповів міський голова Львова Андрій Садовий. Він нагадав, що нещодавно місто вибудувало  житло для вагітних "Незламні матусі" . Наразі там проживають жінки, які встигли народити.  Цікаво   Втримати ціну не вдасться: чому зараз вигідно інвестувати у новобудови За час повномасштабного вторгнення росії через Львів пройшло 5 мільйонів людей. Орієнтовно  50 тисяч готові лишатися тут на постійне місце проживання  через те, що їм нікуди їхати. Це переселенці з Маріуполя, Мелітополя, Сєвєродонецька, які втратили свої помешкання. За словами Андрія Садового на такий масив людей потрібно  орієнтовно 1 мільйон метрів квадратних площі.  До того ж зараз переселенців виселили зі шкіл, де протягом літа їм пропонували тимчасовий прихисток. Їх переселили в інші локації, щоб підготувати навчальні заклади до нового очного навчального року. Також ми маємо локації, які зараз перебудовуємо для проживання людей. Це установи, які раніше не працювали,  – розповів Садовий.  Наразі місто думає, як обігріти ці приміщення на період зими. Так само розпочинається  модернізація модульних містечок , яких зараз на території Львова три.  "Ми перемістимо локацію зі Стрийського парку і розширимо можливості проживання на Сихові та на вулиці Пулюя. Також ми з нашими польськими партнерами переобладнуємо ці будиночки, щоб вони могли функціонувати і взимку", – зазначив мер Львова.  Садовий додав, що зараз  один із пріоритетів міста – шукати кошти і будувати житло швидко . Щоб у ньому змогли оселитися ті, хто потребує даху над головою.  І тут дуже добра новина – уряд затвердив постанову, яка передбачає можливість іпотечного кредитування для будівництва житла. Якщо ця постанова запрацює, а мова йде про зовсім невеликий відсоток на 20 років. І оця іпотечна програма – це шанс,  – пояснив Садовий. Він додав, що наразі  виділяти земельні ділянки – не вихід . "Нам допоможуть з інфраструктурою, окей, ми це зробимо, але базово потрібно запустити отой маховик будівництва, щоб люди за короткий термін мали нормальне житло", – підсумував мер Львова. Нагадаємо, раніше  Садовий зазначив , що насправді випадків, коли власники завищували ціни на оренду квартир у Львові не так вже й багато. За його словами кількість таких мародерів та злочинців становила 0,5 – 1%.  Міський голова наголосив, що є проблема із притягненням таких осіб до кримінальної відповідальності. Насамперед через те, що орендарі відмовляються писати заяву в поліцію.