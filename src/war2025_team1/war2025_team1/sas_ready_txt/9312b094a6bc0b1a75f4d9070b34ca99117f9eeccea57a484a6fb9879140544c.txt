Будівництво буде локомотивом розвитку, – девелопер про перспективи українського ринку житла

 Аналітики стверджують, що до повномасштабного вторгнення в Україні продажі були відкриті у 1 700 житлових комплексах. Станом на 2023 рік, реалізація квадратних метрів відновилися у 80% із них. Найбільша частка зупинених об'єктів – у прифронтових областях. Натомість центр та захід країни активно забудовуються, тож покупцям та інвесторам є з чого обирати, пише  24 Канал . До теми  Яку квартиру обрати: плюси та мінуси життя на високих і низьких поверхах Чи є попит на новобудови, які реалізовуються в умовах війни, розбираємося на прикладі спільного проєкту   Корпорації Нерухомості РІЕЛ  та Bosphorus Development –  Maxima Residence .  Як зазначають аналітики ЛУН, попит на первинне житло відновився в середньому до 50%. В Одесі та Києві цей показник становить 40%. Натомість у Львові – 70%. А в Івано-Франківську попит повністю повернувся до довоєнних часів. Разом із цим зростає вартість квадратного метра на найпопулярніші класи житла. Наприклад, київський "комфорт" піднявся у ціні з 33 900 у вересні 2022 року до 38 000 гривень. Найпомітніше просів у ціні "бізнес".    Вартість київської "первинки" / Фото ЛУН У Львові спостерігається поступове подорожчання квадратного метра у всіх класах жила. При цьому експерти зазначають, що зниження вартості найближчим часом тут не відбудеться.    Вартість львівської "первинки" / Фото ЛУН Ймовірно, що активні вкладення у житло почнуть відбуватися вже після перемоги. Тим паче кошти на це є. Так, за підрахунками Ukraine Economic Outlook, готівка на руках в українців складає понад 60 мільярдів доларів. А інвестиційний потенціал для купівлі нерухомості після нашої перемоги складе 25 мільярдів доларів у банківській системі та, щонайменше, 60 мільярдів доларів поза нею. Це дає можливість робити позитивні прогнози на майбутнє.  Про те, що ринок стабілізується, свідчить і наявність на ньому іноземних гравців. За кілька місяців до повномасштабного вторгнення реалізацію свого першого об'єкта в Україні розпочав турецький девелопер Bosphorus Development. Проєкт вирішили реалізовувати разом з Корпорацією Нерухомості РІЕЛ.   Maxima Residence на Печерську / Фото РІЕЛ Війна дещо скоригувала плани, однак не зупинила роботу. Продажі розпочалися з червня цього року. І зараз для інвесторів доступно приблизно 120 квартир, які розташовані у першій та другій секціях.  Продажі є, і це доволі логічно. Тому що, по-перше, це дуже гарна локація для проживання для тих, хто цінує міський комфорт та інфраструктуру. По-друге, ми міжнародна компанія та будуємо згідно з міжнародними стандартами. ЖК Maxima Residence буде високої якості, що дуже цінують майбутні мешканці,  –  зауважив  засновник і голова наглядової ради Bosphorus Development Сачаклиоглу Мехмет Вахіт.  Він додає, що головні покупці житла в ЖК Maxima Residence – це люди, які цінують комфорт, а тому обирають життя у центральній частині міста. Також є чимало інвесторів, які розуміють, що вкладати кошти в нерухомість потрібно вже зараз.  Найбільшу вигоду отримує той, хто зайде на ринок першим. Рішення про великі інвестиції потребують ретельної оцінки ризиків і гарантій безпеки – і у воєнний, і у повоєнний час, тож потенційний інвестор все детально перевіряє та зважує. У нас та в нашого партнера гарні репутації, на ділянці інтенсивно йдуть будівельні роботи, тому ми відповідаємо вимогам найвибагливішого інвестора,  – додає Сачаклиоглу Мехмет Вахіт.    ЖК Maxima Residence: вхідна група / Фото РІЕЛ За його словами, Україна – країна перспективного майбутнього. І будівництво ЖК Maxima Residence необхідне, щоб показати іншим іноземним компаніям та інвесторам, що зараз вигідно сюди інвестувати. Тим паче після перемоги країна кардинально зміниться, а будівництво буде основним локомотивом розвитку. ЖК Maxima Residence – це житловий комплекс бізнес-класу на 486 квартир. Обʼєкт розташований на Печерську, де є все необхідне для комфортного життя. Житловий комплекс вирізняється сучасною архітектурою. А за зручність відповідає продумане планування квартир. Також тут передбачені місця загального користування, зони для відпочинку та спорту, дитячі майданчики, спеціальні доріжки та поручні для людей з інвалідністю.    ЖК Maxima Residence: дитяча гральна кімната / Фото РІЕЛ Серед додаткових зручностей планується стильне лобі, дитяча гральна кімната, лаунж-зона з терасою, коворкінг, а також фітнес-зал для мешканців комплексу. Також власники житла матимуть доступ до дворівневого підземного паркінгу.  Ознайомитися із квартирами в наявності та обрати одну із них можна  на сайті Корпорації Нерухомості РІЕЛ .