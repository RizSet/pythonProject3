Яка нерухомість у Польщі найбільше приваблює покупців

 Про це розповідає аналітична платформа Polityka Insight. Головне про попит та ринкові ціни – далі.  Читайте  Яку квартиру купити для вигідної здачі в оренду: поради девелопера Найбільше знизилися ціни у маленьких містах з населенням до 50 тисяч мешканців. У більших містах зафіксовано лише уповільнення зростання. Цікаво й те, що найбільше просіла в ціні "вторинка", зведена за останні 5 років.  Це сигналізує про те, що ціни на квартири в цьому сегменті ринку вже високі, а їх можливе подальше швидке зростання є все менш ймовірним, – пише у звіті економіст Адам Черняк. Згідно зі звітом, ціни на нерухомість зростали щокварталу не більше, ніж на 0,5%.  Уповільнення річних темпів зростання цін є сигналом, що бум на ринку завершується, а подальше двозначне зростання малоймовірне. Крім того, це підтримується підвищенням процентних ставок NBP, що знизило кредитоспроможність поляків, – додає Черняк. Наразі  середня ціна за "квадрат" вже перевищила 4500 злотих (29 621 гривні). Квартири у багатоквартирних будинках дешевші, ніж приватні будинки. Затребуваними на ринку виявилися квартири, побудовані після 1989 року. Експерти пов'язують це з вдалим розташуванням цих об'єктів. Популярність історично нерухомості навпаки – знизилася.  До 2020 року їхня популярність була зумовлена ремонтом та відновленням цього типу нерухомості. Деякі з них, розділившись на менші квартири, пішли на ринок оренди, особливо орієнтований на студентів. Проте останнім часом у цьому сегменті спостерігається дефіцит привабливих варіантів; з іншого боку пандемія послабила попит на багатоквартирні будинки з маленькими вікнами, непридатними для життя балконами та з обмеженим доступом до зелених насаджень, – пояснює економіст. Таким чином, ціни на житло у багатоповерхівках знизились на 4,5% – до рівня 2 кварталу 2019 року.  Також експерти зазначають, що на ринку  зросли ціни на нерухомість 1991 – 2015 років.  На цьому етапі динаміка зростання сягнула двозначного рівня – 10,1%. Крім того, попит мають квартири невеличкої площі. Найдорожче продаються квартири  площею до 40 "квадратів". Їхня вартість зросла на 6,1% у річному вимірі.