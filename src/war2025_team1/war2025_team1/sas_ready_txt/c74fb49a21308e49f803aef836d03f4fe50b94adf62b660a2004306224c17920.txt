Для переселенців у Львові облаштують адаптоване до зими житло

 Про покращену версію помешкань розповів заступник мера Львова з містобудування Любомир Зубач. Він додав, що у новому теплому містечку буде 300 резервних місць. Загалом тут зможе проживати  до 1 300 осіб. Читайте також  Новобудови чи вторинне житло: куди безпечніше вкласти кошти під час війни Попри те, що контейнерні будинки для переселенців, які були зведенні раніше, мають опалення, усередині приміщень відсутні санвузли. В окремих приміщеннях також розміщені їдальні. У літній період люди були задоволені проживанням. Теперішні будиночки мають опалення, і мешканці вже можуть вмикати електричні батареї у своїх кімнатах. Але взимку там буде не дуже комфортно, адже, щоб скористатися туалетом чи душем, людям треба виходити на вулицю,  – пояснив Зубач. Натомість у новому, адаптованому до холодної пори ро ку містечку, всі необхідні зони  будуть облаштовані в одному приміщенні . "Ми вирішили переобладнати містечка таким чином, щоб в одному приміщенні були і житлові кімнати, і харчоблок, і душові та туалети", – додав заступник мера Львова з містобудування. Модульні будинки перенесуть на Сихів та розташують їх поруч з контейнерним містечком "Маріяполіс". Для облаштування теплих двоповерхових будинків польський уряд передасть Львову додаткові модульні контейнери. Також використають контейнери зі Стрийського парку. Це містечко виконало свою роль і його демонтують. На його місці, як і обіцяли, відновимо спортивні майданчики. Натомість "Маріяполіс" та містечко на вулиці Пулюя на зиму законсервуємо. А у весняно-літній період їх зможуть використовувати знову,  – зазначив Любомир Зубач. Посадовець додав, що на поставки перших контейнерів від польського уряду очікують вже наступного тижня.