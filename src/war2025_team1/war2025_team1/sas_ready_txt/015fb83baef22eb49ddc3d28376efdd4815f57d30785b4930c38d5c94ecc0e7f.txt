Українці, які втратили житло, можуть безкоштовно заселитися у будиночки-шелтери

 Про особливості такого житла розповіли на сторінці організації. Як стати власником такого будиночка-шелтера – далі.  Читайте також  Квартира з панорамними вікнами: чи купуватимуть таке житло після завершення війни Будинки призначені  для цілорічного проживання  й одразу мають усі необхідні дрібниці, зокрема посуд та постільну білизну. До того ж для побудови використовується натуральне дерево, що знижує ризики захворювань і мінімізує негативний вплив на навколишнє середовище.   Встановлення конструкції / Фото фейсбук "Дем’янове Диво" Площа одного будиночка майже 20 метрів квадратних. Є власний санвузол, кухня, пральна машина та кондиціонер. Ми можемо привезти його та під'єднати до світла й води в радіусі 400 кілометрів від Луцька, де шелтери виготовляються,  – розповідають автори проєкту. За їхніми словами, наразі це єдиний проєкт такої якості в країні. Будиночки повністю збирають на місці з української сировини. Паралельно забезпечують роботою постачальників і працівників.   Який вигляд має фасад / Фото фейсбук "Дем’янове Диво" Автори ініціативи зазначають, що проєкт є повністю благодійним, тому претендентам на будинок варто лише зв’язатися із фондом та трохи зачекати. Мешканців "відбиратимуть" представники відповідальних за це організацій.  Сьогодні в одному із "тестових" будиночків уже живе сім’я переселенців. Історія першого будиночка: дивіться відео Окрім класичного будиночка з двома кімнатами, благодійний фонд будує будинки для людей із інклюзивними потребами. Ми додали пандус, конструкція якого дозволяє розбирати і регулювати його по висоті фундаменту. Окрім того, ми зробили більш відкрите планування кімнати й кухні, відрегулювали висоту меблів, збільшили санвузол і додали перила,  – розповіли вони.  Таким чином організація прагне подбати про всіх українців.   Будиночки мають пандуси / Фото фейсбук "Дем’янове Диво" Шелтери будуть зводитися під конкретні сім’ї, яких оберуть інвестори, тому фонд є своєрідним містком, який з'єднує їх із людьми, яким необхідна допомога. Для того, щоб подати заявку,  запишіть відео  з членами родини та розкажіть: Автори проєкту підкреслюють, що відео повинне бути не довшим за 3 хвилини. 