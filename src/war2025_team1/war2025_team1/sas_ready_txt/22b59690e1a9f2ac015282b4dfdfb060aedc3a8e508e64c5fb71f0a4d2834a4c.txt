Скільки коштує квадратний метр у новобудовах Львова: актуальні ціни в лютому

 На початку січня квадратний метр на первинному ринку Львова коштував в середньому 35 275 гривень. Зараз, у середині лютого, ціна складає  35 550 гривень за квадрат . Про це повідомляє  24 Канал , посилаючись на статистичні дані онлайн-платформи оголошень M2bomber. Зверніть увагу  Що таке житлова та загальна площа будівлі: пояснення девелопера У "найдорожчому" Сихівському районі ціна за квадрат у новобудовах становить  45 700 гривень . В усіх інших районах вартість значно нижча, наближена до середньої. Наприклад, другим за ціною є Личаківський район, де квадрат коштує вже 37 150 гривень. Районами з найдешевшою вартістю є Галицький та Залізничний –  28 000  і 28 600 за квадратний метр відповідно. Середніми можна вважати ціни у Франківському та Шевченківському районах. Там вартість квадрата становить 32 400 та 31 475 гривень відповідно. Ціни станом на 13 лютого / Дані M2bomber До слова, за останній рік ціни на первинному ринку Львова впали, адже торік в лютому квадратний метр коштував приблизно 38 850 гривень (-8,5%). З 2015 року і до початку повномасштабного вторгнення попит на ринку нерухомості постійно зростав. Зокрема, до 2021 року, коли влада відкрила ринок землі, угод щодо купівлі житла було значно більше ніж щодо землі. Проте саме у 2023 році ситуація змінилася. Торік земельних ділянок  придбали в 1,3 раза більше , аніж квартир та будинків. Угод про купівлю-продаж житла налічується 172 638, а на землю – 231 881.