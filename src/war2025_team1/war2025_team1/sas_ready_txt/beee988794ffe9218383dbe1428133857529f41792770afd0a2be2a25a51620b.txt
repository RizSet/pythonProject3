Банки спишуть кредити за знищене житло: як діяти власникам

 Як розповів голова Асоціації українських банків Андрій Дубас банки можуть списати такий кредит. Далі ці кошти компенсуватиме держава.  Читайте також  Що врахувати перед початком перепланування квартири: поради девелопера Дубас нагадав, що з початком повномасштабної агресії росії  Нацбанк ухвалив рішення щодо пом’якшення багатьох умов до банків , аби банківська система могла в цей екстремальний момент вистояти та працювати. Також він пояснив, що результат від неактивних кредитів буде видно 1 жовтня. "Зазвичай, якщо кредит не сплачується 90 і більше днів, його визнають дефолтним. Нацбанк увів пом’якшення, і до червня включно щодо кредитів, які не сплачувались, ці підходи не застосовували. А з кінця червня Нацбанк вирішив "порахувати" стан справ за непрацюючими кредитами, і було запущено цей лічильник 90 днів, який завершується саме 1 жовтня. Тож будемо мати чітку статистику, скільки кредитів, у порівнянні з попередніми періодами, стали дефолтними, тобто непрацюючими", – зазначив експерт.  Проте теперішня ситуація спричинена не безвідповідальністю клієнтів, а саме воєнною агресією. Експерт наголошує, що банки будуть іти на поступки клієнту і  списуватимуть кредит на зруйновані квартири чи будинки, які були в іпотеці.  Далі ініціативу повинна перебрати держава, яка компенсуватиме ці кошти для банку. Андрій Дубас радить тим, хто втратив іпотечне житло,  вийти на контакт з банком  та повідомити про обставини. Я не знаю жодного випадку, коли людина втратила квартиру, а банк вимагав далі сплачувати кредит,  – додає він.  Водночас експерт наголошує, що увесь світ рухається в бік цифровізації та прозорості, а люди, навіть після переїзду, залишають за собою кредитну історію. Тож краще сплатити усі зобов’язання, аби не створити неприємні історії в майбутньому.