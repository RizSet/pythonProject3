Рада дозволила випустити цільові ОВДП на 20 мільярдів. Все — для «Доступної іпотеки»


 Верховна Рада України прийняла за основу законопроєкт № 5308, який пропонує випуск цінних паперів на 20 млрд грн. Мета — реалізація президентської програми «Доступна іпотека». Про це   Інтерфакс-Україна. Програма «Доступна іпотека 7%» офіційно запрацювала з 1 березня 2021 року і реалізується Фондом розвитку підприємництва. Суть програми — в здешевленні ставки іпотечного кредиту для фізичних осіб до 7% річних. Наприклад, фізична особа бере іпотеку в банку для придбання житла під 15%. Але вона може отримати державну допомогу у вигляді зниження фактичних витрат на оплату ставки до 7%. Різницю банку оплачуватиме Фонд розвитку підприємництва. Законопроєкт у першому читанні підтримали 263 народних депутата. «Законопроєкт передбачає, що Мінфін повинен здійснити випуск ОВДП… з подальшим придбанням у державну власність в обмін на такі облігації акцій додаткової емісії Укрфінжитла для забезпечення громадян житлом та врегулювання питань фінансово-господарської діяльності товариства в зв'язку з приєднанням до Державної іпотечної установи», — сказала з трибуни парламенту один з авторів законопроєкту, член бюджетного комітету Ради Леся Забуранна. За словами депутата, ухвалення даного законопроєкту дозволить продовжити реалізацію існуючих державних програм і дозволить у короткостроковому періоді надати близько 8 тис. іпотечних кредитів. Це дасть змогу придбати 12 тис. квартир для подальшої передачі у фінансовий лізинг.