"Розкіш і комфорт": який будинок продають у Львові за 30,5 мільйона гривень

 Будинок є двоповерховим, а його загальна площа становить 149 квадратних метрів. Точна вартість житла становить 770 тисяч доларів, повідомляє  Нерухомість 24 , посилаючись на оголошення OLX.  Зверніть увагу  ОСББ та керуюча компанія: яка між ними різниця та що обрати мешканцям багатоквартирного будинку На першому поверсі розташована кухня з виходом на терасу, ванна та дві кімнати, а на другому – три спальні та ще одна ванна. Інтер'єр житла не має єдиного стилю, а меблі, очевидно, не оновлювали давно. Серед переваг – індивідуальне опалення та сучасна система охорони з відеоспостереженням. До вартості входить земельна ділянка площею 7,6 сотки, що є приватизованою. Також новим власникам належатиме сад із молодими фруктовими деревами. Просторі кімнати, але з громіздкими та старими меблями / Фото OLX "Цей будинок розташований у найкращому місці елітного району Львова. Поруч є парк "Залізна вода", магазини, супермаркети та дитячий садок. До центру міста всього 15 хвилин їзди автомобілем", – пишуть в оголошенні. Середня ціна за квадрат котеджної нерухомості у Львові та області  перевищила вартість у Києві та околицях . Як повідомляє експерт ЛУНу, у Львові квадрат коштує 1150 доларів, а в області – 1000 доларів. У Києві середня вартість становить 1100 доларів за квадрат, а в області – 948 доларів.