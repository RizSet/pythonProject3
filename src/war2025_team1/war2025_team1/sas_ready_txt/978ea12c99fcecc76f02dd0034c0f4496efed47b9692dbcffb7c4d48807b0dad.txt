«Укроборонпром» хоче продати дев'ять підприємств з податковими боргами


 Фонд державного майна включив до переліку об'єктів малої приватизації дев'ять підприємств «Укроборонпрому». Про це повідомляє проект «Марлін» з посиланням на відповідь Фонду,   ЕП. За даними системи Youcontrol, всі підприємства мають податкову заборгованість станом на травень 2019 року. Так, найбільше заборгував податковій Івано-Франківський котельно-зварювальний завод — 8,8 млн гривень. Ніжинський ремонтний завод інженерного озброєння має податкову заборгованість 6 млн гривень. За даними місцевих ЗМІ, той же завод заборгував виплат по заробітній платі в сумі 2,7 млн ​​гривень.   Ще, наприклад, Харківський завод транспортного обладнання перебуває в стані ліквідації. «Продаж вказаних об'єктів буде здійснюватися після передачі Фонду функцій управління», — зазначили у Фонді держмайна. Раніше повідомлялося, що аудит всього концерну «Укроборонпром», на який було виділено 32 мільйони гривень, продемонстрував: майже половина підприємств — неефективні. В ході аудиту були виявлені мільйонні втрати.