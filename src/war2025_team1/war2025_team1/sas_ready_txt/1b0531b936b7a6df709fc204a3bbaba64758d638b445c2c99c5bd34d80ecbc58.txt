Дозвіл на будівництво невдовзі можна буде отримати онлайн


 У межах ініціативи «Держава в смартфоні» команда Зеленського розробляє онлайн-кабінет для забудовників, презентувати його планує у вересні. Про це в   LIGA.net заявив радник президента з digital-напряму Михайло Федоров. За його словами, всі дозволи на будівництво можна буде отримати без участі чиновників, «без того, щоб носити їх в ДАБК (Державна архитеткутрно-будівельна комісія — ред.)». «Система сама автоматом розуміє, давати тобі дозвіл чи ні. Відбувається електронна взаємодія з іншими реєстрами», — додав Федоров. На запитання про загрози кібератак Федоров відповів, що це також «під контролем». «Це вже питання кібербезпеки і захисту. Це питання теж знаходиться у нас під контролем, ми вивчаємо, як працює Держспецзв'язок. Зараз з'явився заступник секретаря РНБО Олексій Данилов, який відповідає за кібербезпеку. У нас створюється робоча група з цього питання», — сказав він.