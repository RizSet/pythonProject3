Як змінилися ціни на квадрат у новобудовах та де найдорожче: зимова аналітика

 Аналітики українського маркетплейса DІM.RIA проаналізували ситуацію на первинному ринку протягом зимового сезону, повідомляє  Нерухомість 24.  Відомо, що станом на кінець лютого в Україні працює 76% відділів продажу новобудов. Зверніть увагу  Новий рівень комфорту: огляд клубного будинку Hyde Park у Львові Згідно з дослідженням, найвищий відсоток відділів продажу, що працюють, зафіксовано у Тернопільській області – 97%. Найнижчий помітили в Запоріжжі – 19%, очевидно, що через близькість до лінії фронту. Станом на кінець лютого найвища середня ціна за квадрат зафіксована  у столиці   –   51 955 гривень  (враховуючи всі типи квартир за кількістю кімнат). Якщо порівнювати вартість лютого до грудня, то ціна зросла на 2%.   Ціни здебільшого зросли / Фото DIM.RIA На другому місці за ціною йде  Закарпаття , де квадрат приблизно коштує 43 073 гривень. На третьому –  Львівщина  з ціною в 40 818 гривень за квадратний метр. Найсуттєвіше протягом зими ціна знизилася в Полтавській області – на 7% за квадрат. Також середня вартість зовсім трішки зменшилася на Житомирщині. У всіх інших областях ціни зросли. У лідерах за ціною є Печерський та Шевченківський райони. Там середня вартість за квадрат складає 95 880 гривень та 62 952 гривні відповідно.   Ціни за квадрат у Києві / Фото DIM.RIA Найнижчі ціни зафіксували в Деснянському та Дарницькому районах – 36 381 і 36 578 гривень відповідно.