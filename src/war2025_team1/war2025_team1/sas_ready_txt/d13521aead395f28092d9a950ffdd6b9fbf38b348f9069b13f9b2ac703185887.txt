Банкрутства і нові недобудови. Експерт розповів, як скандал з «Аркадою» вплине на первинний ринок


 Скандал з банком Аркада вдарить по первинному ринку нерухомості. Довіра до забудовників знову постраждає, покупці почнуть перетікати на вторинний ринок. Про це «Мінфіну» розповів аналітик консалтингової компанії SV Development Сергій Костецький. За словами Сергія Костецького, довіра до забудовників сильно постраждала ще після банкрутства Укрбуду. «До 50% потенційних покупців, які планували придбати житло на первинному ринку, перейшли на вторинку», — стверджує Сергій Костецький. Тепер ситуація ще погіршиться. На його думку, банкрутство банку Аркада може створити фінансові проблеми для всіх забудовників. Воно змусить інвесторів зайняти вичікувальну позицію або купувати нерухомість на вторинному ринку. Навіть та частина забудовників, яка пережила карантин, ризикує зіткнутися з проблемами, оскільки більшість з них будували за рахунок грошей кінцевих покупців. Як результат, може з'явитися ще низка заморожених об'єктів і підприємств-банкрутів.   «Кінцевий покупець перестане взагалі довіряти ринку. Зараз неможливо спрогнозувати, чи буде об'єкт введений в експлуатацію. У зв'язку з цим люди будуть інвестувати в нерухомість на первинному ринку або дуже точково, або на останніх етапах будівництва, коли житло майже введено в експлуатацію», — вважає Сергій Костецький. Він зазначив, що 90% інвесторів, які купували на етапі фундаменту, просто підуть з ринку, тому що не будуть впевнені в тому, що об'єкт добудують і на ньому вдасться заробити. «Забудовники зараз роблять все, щоб залучити покупців, пропонують акції та знижки. Це може обернутися тим, що всі готові квартири будуть розпродані, але грошей на будівництво все одно не вистачить. Таке вже було неодноразово», — говорить експерт. Забудовникам доведеться закінчувати будівництво за рахунок грошей, які вони почнуть залучати на інші об'єкти. Таким чином буде утворюватися піраміда. Єдиний спосіб відродити ринок — виділити з державного бюджету 10-20 млрд грн на будівництво проблемних об'єктів. Понад 90% вкладників банку Аркада (більше 5 тис. осіб) отримають вклади в повному обсязі. Інші вкладники отримають гроші в порядку, передбаченому законодавством. Про це заявив глава Нацбанку Кирило Шевченко під час брифінгу. Сьогодні, 26 серпня, Фонд гарантування  . «Всі вклади ми будемо виплачувати не пізніше 20 робочого дня, а враховуючи, що обсяг не великий, це буде набагато раніше. Коштів у Фонду більш ніж достатньо. Після виплат гарантованої суми ми будемо працювати власне з активами та повертати те, що належить наступній черзі кредиторів», - зазначила уповноважена на здійснення тимчасової адміністрації Ірина Штогрин.