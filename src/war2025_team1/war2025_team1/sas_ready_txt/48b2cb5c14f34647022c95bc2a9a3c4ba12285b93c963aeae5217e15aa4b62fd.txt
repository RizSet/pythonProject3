В одному з українських міст підприємців звільнили від сплати податку на нерухомість: де саме

 Рішенням Харківської міської ради підприємці звільнені від сплати податків на період з 1 квітня по 30 червня 2024 року. Ставка земельного податку на їхні ділянки складатиме 0% від їх нормативної грошової оцінки. Зверніть увагу  З'явився рейтинг найкращих забудовників Києва: КН РІЕЛ увійшла до трійки лідерів Також у цей період діятиме нульова ставка податку за нерухоме майно (якщо це не земельна ділянка, що є у власності юридичних осіб). Окрім того, платникам єдиного податку четвертої групи нададуть стовідсоткове зменшення податкових зобов’язань. За умови надходження додаткової дотації з державного бюджету до бюджету Харківської міської територіальної громади пільги будуть продовжені на кожні три наступні місяці,  – мовиться в повідомленні. Міський голова Ігор Терехов повідомив, що надані пільги призведуть до втрати близько 1 мільярда з міського бюджету. Компенсувати втрати місцева влада планує коштом державних дотацій. "Скасуванням податку на землю та нерухомість ми допоможемо нашому бізнесу, який, попри складні умови воєнного часу, працює в Харкові.  У нас є певна домовленість з урядом, і за умови дотації від держави ми зможемо пролонгувати надані пільги . Таким чином будемо балансувати", – пояснив Терехов. Документи на нерухомість підтверджують ваше право власності, тому їх треба обов'язково відновити в разі втрати. Найлегший спосіб це зробити –  попросити дублікати в того нотаріуса , де ви отримували оригінали. Також за допомогою можна звернутися в ЦНАП, де видають дублікати свідоцтва про приватизацію нерухомого майна.