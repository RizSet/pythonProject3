На скільки знизилась вартість оренди житла в найбільших містах України 

 Це пов’язано передусім з високими витратами на опалення та традиційно пасивним зимовим періодом на ринку оренди житла. Розповідаємо, які зміни в сегменті оренди житла відбуваються наприкінці 2021 року.  Цікаво  Вигоди та ризики: на якому етапі будівництва краще купувати квартиру "Ми уважно відслідковуємо цінову ситуацію в сегменті оренди житла, як найбільш чутливому на ринку нерухомості. Станом на початок грудня у Києві, Дніпрі, Львові, Одесі та Харкову лише в 7% квартир, що здаються в оренду, власники житла вдалися до тимчасових, але ніде не задекларованих знижок, пов’язаних зі зростанням вартості опалення", – сказав Юрій Піта.  За його даними, 90% випадків надання тимчасових знижок  пов’язані з тривалістю оренди  (якщо родина винаймає квартиру кілька років), або ж  зміною стану житла. "Власники квартир, що за своїми параметрами не є конкурентними з іншими “лотами”, змушені йти на поступки орендарям. У випадкову з довгостроковою орендою головна роль полягає у міжособистісних взаєминах власників і наймачів. Знижка на опалювальний сезон є результатом тривалої співпраці між ними", – наголосив Юрій Піта. Він повідомив, що крок зниження вартості оренди у найбільших українських містах у 80% становить 300 – 500 гривень. Так, наприклад,  у Дніпрі, Львові, Одесі та Харкові  ціна оренди 1-кімнатної квартири залежно від її стану, розташування будинку, року побудови будинку, площі квартири становить від 4,5 – 6,5 тисяч гривень на місяць до 6 – 8,5 тисяч гривень на місяць.  У Києві  середня вартість 1-кімнатної квартири становить близько 8 – 10 тисяч гривень на місяць. Таким чином, крок тимчасового зниження не перевищує в середньому 10 – 15%. В інших обласних центрах щомісячна орендна плата в середньому на 20% нижча, ніж у великих містах. Тобто можливе зниження вартості оренди не перевищуватиме 300 гривень на місяць,   – зазначив експерт. На думку очільника АФНУ, у грудні ситуація в сегменті довгострокової оренди залишатиметься стабільною. "Звісно, багато що буде залежати від економічної ситуації в країні та від епідемічного стану. Ми не виключаємо, що ціни на оренду можуть бути переглянуті ще в 5 – 10% винайманих квартир. Однак, варто наголосити, що це можуть бути тимчасові знижки саме на зимовий період. Загалом, до березня – квітня не варто очікувати якоїсь особливої цінової динаміки в сегменті оренди квартир" – підсумував Піта.  Нагадаємо, що за підсумками 2021 року  вартість житла на первинному ринку  столиці зросла на 25 – 35% залежно від якісних характеристик ЖК та активності покупців.  