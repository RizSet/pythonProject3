«Укрзалізниця» здає в оренду приміщення на вокзалах


 «Укрзалізниця» буде здавати майно в оренду, плануючи таким чином залучити сотні мільйонів гривень. Про це   у Facebook голова правління «Укрзалізниці» Євген Кравцов. За його словами, відтепер кожен охочий може зайти на ProZorro і вибрати з переліку необхідне йому майно компанії. «Там багато цікавого: від місць під антени і банкомати, до приміщень на вокзалах для, наприклад, кав'ярень. Такі пропозиції — по всій Україні, як у великих містах, так і на маленьких станціях», — написав Кравцов. Він також наголосив, що подібних операцій компанія не проводила більше трьох років.    «І це при тому, що компанія — один з найбільших власників рухомого та нерухомого майна в Україні», — зазначив голова правління УЗ. Таким чином, наголосив Кравцов, оренда на вокзалах стане прозорою: «Тепер ніяких „а можна якось вирішити це питання з орендою на вокзалі?“. Тільки цивілізована і прозора оренда», — написав він. І додав, що це дозволить залучити гроші в компанію: «Плануємо залучити сотні мільйонів гривень, але точно зможу сказати вже з практики», — додав він. Перші лоти «Укрзалізниці» —  .