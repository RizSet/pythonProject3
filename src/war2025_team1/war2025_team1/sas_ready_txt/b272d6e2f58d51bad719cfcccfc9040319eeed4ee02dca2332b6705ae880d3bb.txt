Сума податку на нерухомість для львів'ян зменшилася: скільки треба заплатити у 2024 році

 Раніше максимальна ставка податку у Львівській громаді становила 1,5% мінімальної зарплати,  а тепер – 1% . Про це розповів очільник управління оподаткування фі­зичних осіб ДПС у Львівській області Володимир Коваль. Зверніть увагу  Як знешумити стіни у квартирі: професійні поради від девелопера Суму по­датку прив'язують до мінімальної зарп­лати, яка встановлена станом на 1 січня того року, за який нараховується податок (у цьому випадку мовиться про 2023-й). 1 січня 2023 року міні­мальна зарплата становила 6 700 гривень. Тому максимальна ставка за кожен "зайвий" квадрат не може пе­ревищувати  67 гривень . Якщо порівнювати з 2022 роком, то тоді фізичні особи сплачували 97,50 гривень за кожен "надлишковий" квадратний метр. До слова, платниками податку на житлове майно є власники квартир площею по­над 60 квадратів і приватних будинків площею понад 120 квадратів. У першій зоні житлова нерухомість оподатковується за ставкою 1% від мінімальної зарплати (тобто 67 гривень за 2023 рік). Друга зона має ставку 0,75% від мінімальної зарплати, тобто 50,25 гривні. У третій зоні – це 0,5%, тобто 33,50 гривень за квадрат.