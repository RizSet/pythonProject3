Компенсація за зруйноване житло та відбудова міст: як держава може пришвидшити ці процеси

 Про це розповів президент Конфедерації будівельників України Лев Парцхаладзе  у прямому ефірі телемарафону , повідомляє  24 канал . Він поділився кроками, які першочергово має зробити влада, аби якнайшвидше запустити відновлення.  Читайте також  Вільних помешкань лишилось небагато, – девелопер про житло, яке розмітатимуть після перемоги Парцхаладзе зазначив, що повноцінна відбудова міст – процес довготривалий. Того, на його думку, варто почати із кроків, які пришвидшать надання житла тим, хто його втратив.  Я вважаю, найкращий ефект буде, якщо ми будемо не будувати нове житло, а видавати ваучер на суму або ж об'єм пошкодження. Адже не кожен захоче повертатися жити у той населений пункт, на якому тривали активні бойові дії та, з яким асоціюються жахливі моменти. Ваучер – це реальний крок в майбутнє,  – наголосив Лев Парцхаладзе. Він зазначив, що ваучер допоможе зорієнтуватися будівельному бізнесу.  Крім того, слід розпочати відновлення пошкоджених будівель у деокупованих населених пунктах. Що ж стосується людей, які вимушено переселилися через руйнування житла чи початок активних бойових дій, експерт радить надати цим особам мінімальні виплати, щоб полегшити їхнє становище.  Президента КБУ поділився також думкою щодо хрущовок. Він наголосив, що головна проблема таких будівель – неякісне спорудження. Проте на відміну від відбудови після Другої світової війни, сьогодні внесено багато змін до державних будівельних норм. Це вбереже Україну від "хаотичних" забудов. Експерт вважає, що швидка відбудова на перспективу можлива, якщо звернути увагу на малоповерхову забудову з розвиненою інфраструктурою.  Коли потрібно буде швидко будувати, то варто звертати увагу на 4-поверхові будинки без паркінгу та ліфтів,  – зазначив Лев Парцхаладзе. Він розповів, що таким чином вдасться здешевити будівництво та наблизити Україну до європейської забудови, де не зводять будинки більш ніж на 7 поверхів.