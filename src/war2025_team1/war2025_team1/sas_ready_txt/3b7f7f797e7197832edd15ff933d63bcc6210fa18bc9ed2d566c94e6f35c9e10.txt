Ставки оренди в ТРЦ можуть зрости на 10-15%. Причина — повернення брендів Zara, Massimo Dutti та Pull&Bear


 Відкриття магазинів іспанської групи Inditex спричинить зростання ставок оренди в торгових центрах на 10−15%. Про це розповіла директорка компанії «Українська торгова гільдія» Євгенія Локтіонова,   Forbes. Повернення брендів Inditex в Україну — Zara, Bershka, Stradivarius та інших — приведе до зростання ставок оренди в торгових центрвх. Зростання становитиме 10−15%, каже Локтіонова. У січні 2024 року фіксовані орендні ставки в торговельних центрах України становили до $18 за 1 кв. м на місяць для магазинів одягу площею 600−1500 кв. м, йдеться в дослідженні «Української торгової гільдії». Ставки для модних магазинів площею 100−200 кв. м — до $30 за 1 кв. м на місяць. Це платежі для орендарів без урахування % від товарообігу, ПДВ та експлуатаційних платежів. Іспанська група Inditex почала відкривати магазини в Україні з 3 квітня. Станом на 11 квітня відкрито 28 магазинів всіх її семи брендів Zara, Bershka, Pull&Bear, Massimo Dutti, Stradivarius, Oysho, Zara Home у п’яти торгових центрах Києва.