Голова Київміськбуду назвав 3 головні зміни на ринку нерухомості

 Зокрема, на ринок нерухомості вплинув ріст курсу долара, падіння великих забудовників та переваги покупців. Детальніше про це – далі.  Цікаво  ОСББ чи керуюча компанія: як не помилитися при виборі управління багатоквартирного будинку Курс долара, який виріс в 3 рази – головний рушій змін. У перші дні, поки забудовники не встигли зорієнтуватися, люди встигли скупити все, стрибок продажів був величезним. З цієї ж причини ціни на житло підіймалися й надалі. З іншого боку, коли первинний ажіотаж спав, ринок на деякий час опинився в підвішеному стані: почалася війна на сході, політична нестабільність і загальний безлад у всіх сферах життєдіяльності країни, негативно позначилися на кількості угод. Люди не знали, що буде завтра, і не поспішали інвестувати. Але десь з 2015 все стало повертатися "на круги своя". На руку ринку нерухомості зіграла і ситуація з банками. Коли кілька з них визнали себе банкрутом, люди втратили довіру до цієї системи. І зрозуміли, що нерухомість може стати кращою альтернативою депозиту, – аналізує Ігор Кушнір.  На первинному ринку спостерігається ріст попиту на смартквартири / Фото Pexels  Друга зміна стосується самої нерухомості. Саме в цей період почався попит на квартири невеликого метражу. Якщо раніше  найменшою була площа 50+ квадратних метрів, то з 2014 року почався попит на квартири 30 квадратів  – так звані "смартквартири". Тоді ж почала вимальовуватися певна настороженість покупців: вони вже  приходили до відділів продажів з юристами, вчитувались в документи . Можна сказати, що інвестори в нерухомість подорослішали в ментальному сенсі. А ось щодо віку – навпаки.  За ці роки покупець значно помолодшав, приблизно до 25+. До теми  Відомий девелопер назвав плюси та мінуси законопроєкту про гарантування прав на нерухомість Ці компанії не мали ознак несумлінності, нормально працювали, тому ніхто не очікував таких подій. І  на певний час це загальмувало ринок:  деякі люди стали побоюватися вкладати в первинку. Радує те, що цей період тривав недовго, і ті, хто збирався купувати, прийшов за своєю нерухомістю. До того ж відносно швидке розв'язання питання з добудовою об'єктів "Укрбуду" допомогло ринку відновиться в рази швидше! Ясно, що були і реформи, і гойдалки з ДАБКом, і нові закони, що вносять корективи в правила гри на ринку. Тож список можна вважати суб'єктивним та відкритим до доповнень.