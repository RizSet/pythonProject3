Подальшого зниження не буде, – експерт про ціни на ринку нерухомості Одеси під час війни

 Про це розповів експерт з нерухомості та інвестицій Сергій П'ятницький. За його словами, вартість житла ближче до моря навіть почала потрохи збільшуватися. Читайте також  Як оформити купівлю нерухомості в період воєнного стану: поради експерта Сергій П'ятницький розповів, що вартість житла у новобудовах  збільшилася орієнтовно на 5% .  Подальшого зниження не буде. Думаю, така тенденція збережеться до закінчення активної фази військових дій,  – підкреслив Сергій П'ятницький.  Водночас, аби реалізувати товар, забудовники проводять акції та анонсують спецпропозиції. Це подекуди нівелює здорожчання. За даними сервісу дослідження нерухомості  ЛУН Місто , у липні 2022 року: Загалом, згідно з даними сервісу, ціни на квартири у новобудовах  починаються з 700 тисяч гривень. Серед причин зростання вартості квартир слід згадати зміну курсу долара, адже до нього йде прив’язка ціни за квадратний метр. А також здорожчання будівельних матеріалів, яке вплинуло на собівартість будівництва. Така тенденція буде залишатись,  – пояснив експерт.  За його словами це пов'язано із собівартістю будівництва, яка постійно зростає. Також роль відіграє відсутність нових проєктів будівництва. В якийсь момент попит на новобудови відновиться до якогось рівня, але пропозиції не буде,  – наголошує він.  Середня вартість квадратного метра в одеських новобудовах у липні становить 25 500 гривень. Наразі у місті продають житло у 105 нових будинках, до початку війни пропозиції були у 172 житлових комплексах. Найнижчі ціни на "первинку" у Суворовському районі Одеси. Там середня вартість квадратного метра у новобудовах становить 22 500 гривень. У Малиновському районі – 25 000 гривень, у Київському – 27 900 гривень у Приморському – 43 400 гривень.  Люди, які не поспішають з продажем квартири, не змінили ціни після початку повномасштабного вторгнення росії. Ті, хто поспішає, – знизили ціни на 20 – 30%. Такі квартири продаються краще, розповів П'ятницький. Така ж історія спостерігається з новішою нерухомістю – так би мовити, "свіжий" вторинний ринок. Коли квартири без ремонту або з ремонтом, але там ще ніхто не жив,  – додав експерт.  Вартість оренди, як і в інших містах, залежить від сегмента нерухомості, який розглядають орендатори. "Наприклад, дорогий сегмент просів дуже сильно, десь на 40%. Він був преміальним. Його розглядала насамперед невелика категорія людей. Зараз всі намагаються заощаджувати. Тому попит на таке житло різко впав. Інші сегменти (середній та економ) просіли на 20 – 30%", – розповів експерт. Спеціаліст з нерухомості розповів, що тенденція зростання або зменшення цін залежить від того, як одесити оцінюватимуть перспективи майбутнього. Все залежить від зовнішніх факторів, насамперед – війни. За його словами інвестори, які купували квартири для того, щоб потім перепродати їх, зараз не бачать сенсу тримати гроші в цих квартирах. Тож зараз вони прагнуть вивести свої інвестиції.