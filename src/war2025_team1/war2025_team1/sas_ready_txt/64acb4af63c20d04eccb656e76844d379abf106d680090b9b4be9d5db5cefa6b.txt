Вартість "вторинки" впаде до 30%, а оренди – стрімко зросте: яким містам очікувати на зміни

 Найбільший ціновий стрибок очікується у великих містах, зокрема Одесі та Києві. Натомість в західних регіонах ціни стабілізуються. Читайте також   Вільних помешкань лишилось небагато, – девелопер про житло, яке розмітатимуть після перемоги На думку голови Асоціації фахівців з нерухомості (рієлторів) України Юрія Піти, оренда житла в  Одесі  та  Києві  може  підвищитися на 10 – 15%  вже найближчим часом. Він наголосив, що це відбудеться через масове повернення біженців з-за кордону. До того ж все більше українців знов демонструють зацікавленість Києвом.  Тим часом у західних регіонах України, на думку експерта,  ситуація з цінами на орендоване житло стабілізується . Можливе навіть зниження цін. Хоча Піта вважає, що тут суттєвих змін у вартості очікувати не варто. Натомість на спад, додає Піта, піде вартість купівлі-продажу нерухомості. На Заході України вартість квартир може зменшитися на 20% вже до кінця року. А у східних регіонах  взагалі очікується цінопад  – нерухомість здешевіє майже на 30%. Основними покупцями житла стануть переселенці, що мають певні заощадження. Вони й будуть створювати основний попит на нерухомість. Звертати увагу будуть саме на вторинне житло, а ось нести гроші забудовникам, ще й на початкових стадіях будівництва, українці не поспішають.