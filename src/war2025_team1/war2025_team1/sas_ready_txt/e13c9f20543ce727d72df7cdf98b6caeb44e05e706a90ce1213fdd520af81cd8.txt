На ринку нерухомості більшість угод припадає на держпрограми — експерт


 В Україні активізувався попит на ринку нерухомості, насамперед через купівлю житла за допомогою державних програм — «єОселя» і «єВідновлення», а також військовослужбовцями чи членами їх сімей. Про це   Liga.net з посиланням на першу віцепрезидентку Спілки фахівців нерухомого майна Ларису Ставиногу. «З лютого ми бачимо на ринку пожвавлення, але воно стосується певних сегментів. Тобто цілковитого пожвавлення немає. Є активізація в сегменті житлової нерухомості до $150 000, тому що це цільова аудиторія покупців, які купують за державні кошти. Зараз дуже гарно працюють держпрограми „єОселя“, „єВідновлення“, виплати учасникам бойових дій і таке інше», — каже Ставинога. «Саме учасники цих програм роблять ринок. Однак через обмеження щодо площі та строків введення в експлуатацію такого житла, вони пожвавлюють попит саме на таке житло. З іншого боку, ті, хто не підпадають під них, особливо там, де не дуже новий житловий фонд, попит набагато менший, і угод не дуже багато», додала вона. За словами Ставиноги, зараз є попит на житло комфорт- та економкласу, тоді як елітна нерухомість «стоїть».