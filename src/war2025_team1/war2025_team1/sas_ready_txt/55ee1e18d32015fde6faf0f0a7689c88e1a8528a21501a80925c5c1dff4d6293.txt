Ще одне італійське селище пропонує будинок за 1 євро: як взяти участь у розпродажі

 Цього разу ініціативу підхопив муніципалітет Боннанаро у провінції Сассарі. Розповідаємо, як стати власником житла за 1 євро.  Читайте також  Дешевше навряд чи буде, – девелопер розповів, чи варто сьогодні купувати квартиру у новобудові Як і інші невеличкі містечка та селища, муніципалітет Боннанаро вирішив розпродати будинки за 1 євро іноземцям, які зацікавлені у розвитку території. До того ж акція дасть змогу боротися з депопуляцією регіону.  Також місцева рада прагне стимулювати реконструкцію історичного центру та залучити в регіон нових мешканців. У резолюції влади зазначено, що купувати будинки за 1 євро пропонують для:  Міська рада зазначає, що ініціатива продажу житла за 1 євро – це не тільки шанс купити дешеве житло, але й можливість допомогти власникам нерухомості, яка перебуває в аварійному стані. Процедура оформлення буде діяти 3 роки. За цей час муніципалітет перевірятиме готовність кандидатів переїхати у селище. Крім того, за цей час укладатимуться юридичні моменти із власниками історичної нерухомості. Після проінвестованого 1 євро покупці повинні розпочати реконструкцію будівлі та ремонт протягом двох місяців з моменту отримання дозволу на будівництво.  Ті, хто хоче купити нерухомість за символічною ціною, повинні ознайомитися із  документами на сайті муніципалітету .  Боннанаро – це невеличке селище в долині між горами Пелао та Арана. За економіку села відповідає переважно сільськогосподарська діяльність зокрема вирощування винограду та вишні. В історичному центрі збереглося кілька садиб 18 та 19 століть, у тому числі церкви Санта-Марія, Санта-Барбара та неокласична церква Сан-Джорджо. Село характеризується горбистою місцевістю та водотоками, які сприяють вирощуванню дерев.