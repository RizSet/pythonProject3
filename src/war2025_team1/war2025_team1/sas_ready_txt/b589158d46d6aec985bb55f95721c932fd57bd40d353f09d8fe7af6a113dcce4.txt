Мешканці Китаю масово бойкотують виплати кредитів за житло: чи призведе це до іпотечної кризи

 ЗМІ, посилаючись на місцеве агентство China Real Estate Information Corp., повідомляють, що платити за іпотечними кредитами відмовилися покупці житла приблизно у 100 проєктах, розташованих більш ніж у 50 містах. Цікаво   Як вигідно купити квартиру від забудовника: доступні пропозиції у Києві та Львові Дикий бойкот кредитів на суму  до 2 трильйонів юанів (296 мільярдів доларів)  може посилити  кризу на ринку нерухомості  Китаю, змістивши акцент з компаній, які займаються нерухомістю, на найбільші банки країни. Відомо також, що велика частина невиплат припадає на незавершені проєкти, пов'язані із дефолтами забудовників за борговими зобов’язаннями. Згідно з офіційними даними, продажі житла  знижуються уже десятий місяць поспіль.  Це найдовший спад з того часу, як у Китаї з’явився ринок приватної власності наприкінці 1990-х років. За даними експертів, кількість проєктів, за які покупці відмовляються платити, зростає з кожним днем. Лише за останні 3 дні кількість таких збільшилася у 2 рази. За даними аналітичної компанії Jefferies, незавершені будівництва становлять приблизно 1% від загального обсягу іпотечних позик. Якщо покупці відмовляться платити й надалі, обсяг проблемної заборгованості на китайському ринку  зросте на 58 мільярдів доларів , що збільшить навантаження на китайські банки. Таку кількість незавершених будівельних проєктів  пояснюють проблемами з ліквідністю  у кількох великих забудовників. Ще 3 липня девелопер Shimao Group пропустив виплати за міжнародними облігаціями на мільярд доларів. Черговим китайським девелопером, який не зміг виконати своїх боргових зобов’язань став забудовник Shimao.  Проблеми в китайському секторі нерухомості  почалися минулого року.  Тоді девелоперський холдинг China Evergrande Group оголосив про фінансові проблеми. Тоді борги компанії перевищили 300 мільярдів доларів. З того часу дефолт за доларовими облігаціями оголошували вже три китайські забудовники – Evergrande, Kaisa Group і Sunac China. Одночасно китайська влада пом’якшує правила купівлі житла та закликає банки видавати більше кредитів, щоб підтримати сектор нерухомості, на який, за приблизними оцінками,  припадає близько чверті економіки країни .