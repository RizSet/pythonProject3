Кількість ремонтів скоротилася, а попит на укриття зріс: що відбувається зі сферою будівництва

 Утім, цьогоріч  у сферу будівництва втрутилася війна , яка внесла свої корективи. За даними українського сервісу Kabanchik.ua, у 2022 році кількість замовлень на послуги з будівельних робіт, порівняно з 2021,  знизилася на 67% , а середній чек одного замовлення  став нижчим на 16% , повідомляє  24 канал.  Читайте також  Як відновлюють новобудови, що постраждали внаслідок ракетних обстрілів: досвід КН РІЕЛ Як свідчить аналіз популярних послуг на Kabanchik.ua, у 2022 році українці найчастіше замовляли послуги з: Найменших змін за кількістю замовлень зазнали послуги щодо ремонту й регулювання вікон, установки дерев’яних вікон та утеплення фасадів – попит в середньому знизився на 42%. У 4 рази менше стало замовлень на зведення будинків. Зокрема, попит на послуги з кладки цегли знизився на 81%, фундаментні роботи впали на 79%, бетонні – на 76%, покрівельні – на 70%. Ремонти квартир  виконувались у 5 разів рідше.  На 69% зменшилась кількість замовлень на поклейку шпалер, міжкімнатні двері встановлювали на 70% рідше. Загалом середній чек одного замовлення, порівняно з 2021 роком, знизився. Проте вартість окремих послуг все ж зросла. Зокрема, на 6% підвищився  чек на регулювання вікон.  Наразі він становить 657 гривень. В середньому 4 068 гривень під час будівельного сезону складав  чек за утеплення балкона  – це на 10% вище, ніж минулого року. На 16% вищою була сума замовлення на  послуги зі зведення будинків  – 40 740 гривень.  Послуги з монтажу теплої підлоги  здорожчали найбільше, на 29%. Середній чек у цій категорії – 7 769 гривень. На 30% знизився чек на послуги з кладки цегли – 7 965 гривень, укладання плитки коштувало 4 056 гривень – на 36% менше у порівнянні із минулим роком. Чек на бетонні роботи "впав" на 41% – до 6 200 гривень. Майже не зазнав змін середній чек  на встановлення і ремонт дверей  – 1 285 гривень. Сезон будівництва 2022 відрізнявся також характером завдань через війну. З 25 лютого на "Кабанчику"  щодня спостерігали появу замовлень, пов’язаних з бомбосховищами : ремонт укриття, підвального приміщення, облаштування чи копання погребу. У травні їхня кількість була приблизно на 50% вищою, ніж середня за березень – квітень. Протягом літа зросла в середньому ще на 26% і  у серпні стала піковою . Описи до завдань вказували, що такий попит обумовлений початком навчального року й необхідністю обладнати  бомбосховища в школах і дитсадках . Замовники просили викопати й укріпити яму під погріб, залити там бетонну підлогу, зробити косметичний ремонт, провести вентиляцію. У підвалах пробивали скважини для води, проводили тепло- та гідроізоляцію, облаштовували санвузли, робочі місця, прокладали інтернет, переносили меблі та побутову техніку – холодильники, пралки. Попит на відповідні послуги зберігається і зараз.