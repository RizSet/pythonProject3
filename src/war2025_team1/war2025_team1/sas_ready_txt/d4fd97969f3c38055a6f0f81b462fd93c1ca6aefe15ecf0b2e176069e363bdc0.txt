У Київміськбуді кажуть, що після відновлення роботи продаж квартир значно впав


 Компанія «Київміськбуд» у перший день після відновлення роботи відділів продажів продала у 6−7 разів менше квартир, ніж у середньому продавала до лютого 2022 року. Про це заявив президент КМБ Ігор Кушнір в   ЕП. «За перший день п'ять заявок і три продані квартири. Це „ні про що“. У стандартний день (до початку повномасштабної війни Росії проти України — ред) продавали у середньому 20 квартир на день», — сказав Кушнір. За його словами, переважно квартири продаються у вже збудованих та зданих об'єктах. Згідно з прогнозом президента КМБ, відновлення продажів для забудовників проходитиме у «млявому темпі, скільки триватиме війна». Як   «Мінфін», правління холдингової компанії Київміськбуд ухвалило рішення щодо відновлення роботи окремих департаментів з 1 червня. Як пояснили в Київміськбуді, головні зусилля будуть зосереджені на завершенні робіт у майже готових комплексах із подальшим введенням їх в експлуатацію та оформленні права власності у вже введених будинках.