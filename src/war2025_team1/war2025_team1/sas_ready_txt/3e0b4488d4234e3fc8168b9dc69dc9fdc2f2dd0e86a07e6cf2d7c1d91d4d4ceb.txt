Чому військові інвестують у землю: 4 історії наших захисників

 
Життя практично кожного українця змінилося після 24 лютого 2022 року. Проте найбільших змін зазнали ті, хто пішов захищати нашу країну зі зброєю в руках. Українці, які живуть цивільним життям, мають змогу приділяти увагу своєму добробуту: працювати, відкривати власну справу та покращувати фінансове становище, не забуваючи про донати. Натомість ті, хто став на захист країни, втратили свою роботу або ж не мають часу на бізнес. 
Військові кожного дня ризикують життям та здоров’ям, щоб Україна мала майбутнє. Водночас вони  не припиняють турбуватися про майбутнє своїх родин. Усі ми розуміємо, які ризики несе війна. Це  усвідомлюють і наші захисники, але вірять у перемогу та готуються повернутися до цивільного життя. 
Після повернення військові часто потребують фізичної та психологічної реабілітації, а також часу на адаптацію до мирного життя. Тому фінансова «подушка» для них вкрай необхідна. Звісно, зароблені гроші військові часто вкладають в амуніцію, озброєння та інші необхідні речі. Але, як і всі інші, не припиняють думати про забезпечення свого фінансового майбутнього. Особливо, зважаючи на ризики, які несе війна. 
Є багато різних способів, які допомагають заощадити кошти: хтось інвестує у військові облігації, хтось – в ОВДП. Новий та цікавий спосіб – інвестувати в землю, яку захищають. Ми поспілкувались з чотирма військовослужбовцями, які розповіли, чому вони обрали саме цей спосіб інвестицій. 
 
Я – сержант роти ударних БпАК «Ахілес» 92-ї ОШБР імені кошового отамана Івана Сірка. 24 лютого 2022 року добровільно мобілізований до лав Київської ТРО. Наступного дня захищали Київ в Київській області, ще через 2 тижні був на Броварському  напрямку, а з травня 2022-го виконував роботу вже на півдні Харківщині, брав участь у харківському контрнаступі. З січня 2023 маю честь служити в легендарній 92 ОШБР. З липня 2023 перебуваю на Донеччині під Бахмутом. 
Через кілька місяців після початку війни зрозумів, що інвестиції у розвиток власного бізнесу більше не працюють. На війні немає часу займатись бізнес-процесами. А бізнес без залученості власника рано чи пізно буде приречений. Тому я зрозумів, що вільні гроші, які заробив до війни і які заробляю зараз, потрібно вкладати у пасив. А з усіх варіантів пасивних інвестицій обрав для себе державні військові облігації, курортну дохідну нерухомість в Карпатах та сільськогосподарську землю, в яку я і почав інвестувати  в першу чергу. 
23 роки тому, коли був студентом, я працював в Англії на полях в студентському аграрному таборі. Познайомився з британськими фермерами та власниками землі. У Британії наявність землі тебе ідентифікує, як стабільну, надійну та платоспроможну людину. Зрозумів ще тоді, що коли в Україні відкриють ринок землі, потрібно буде інвестувати. Я придивлявся до цього ще задовго до війни. Але коли це були паї чи права оренди, різні сірі схеми, це було не цікаво. Зараз ринок землі для фізичних осіб повністю відкритий та перебуває у правовому полі. 
Я воюю на Харківщині та Донеччині, і найближчі родючі та перспективні землі на Полтавщині. Купував свою першу ділянку ще коли ворог був достатньо близько до неї. Але я розумів, що ми точно переможемо і ця земля буде працювати. Також маю землю на Вінниччині. Якби у мене була можливість, я б інвестував у землю в Харківській області, тому що тут дуже родючий ґрунт і це дуже перспективний регіон. 
Усі думають, що найродючіші землі – це центр та південь України. Але зараз клімат змінюється, тому плодовиті землі зміщуються до центральної та північної України: Полтавщина, Житомирщина, Вінниччина, Харківщина. Це регіони, де за певну кількість років земля буде більш родючою. 
У мене не багато ділянок, але це те, що буде дорожчати та приносити дохід. Ти ніколи не знаєш, що з тобою трапиться завтра на війні, а земля – це один з найкращих варіантів спадщини. У мене є діти, я  завжди розповідаю куди інвестую та пояснюю чому. 
Знаю вже багато військових, які також інвестує у військові облігації та землю. Це і підтримка армії, і засіб зберегти та примножити кошти. Тому що більшість, хто опинився на війні, до цього чимось займався, має дітей, батьків і має плани на майбутнє. Гроші точно будуть потрібні, аби процес інтеграції у мирне життя був якомога легшим. 
 
Ще зі шкільних років я мріяв стати військовослужбовцем, тому в 2019 році за власним бажанням приєднався до лав Національної гвардії України. Звісно, кожна людина прагне мати фінансову стабільність, тому я почав вивчати тему фінансової грамотності, що і підштовхнуло мене до питання інвестицій. 
Я народився в Хмельницькій області, тут сконцентрована вся моя діяльність, тому і земельні ділянки я придбав саме у цьому регіоні. Коли прийняв рішення інвестувати у землю, то одразу почав шукати посередника. Розумів: через мою основну діяльність процес купівлі землі може затягнутись. 
Я обирав між кількома компаніями, та все ж довірився  . Важливу роль у виборі посередника для мене відігравали зрозуміла та прозора діяльність, виконання всіх домовленостей та мінімальна залученість інвестора у процес купівлі та оформлення землі. Зрозуміло, що для військових ще одним важливим фактором є можливість придбати землю в дистанційному форматі. 
Зараз я – консервативний інвестор, тому вибрав саме землю. Цей ринок має хороший потенціал росту і щорічні дивіденди з орендної плати. Тому це один з основних елементів мого інвестиційного портфелю. 
У мене вже був досвід інвестування. Я купував ОВДП (облігації внутрішніх державних позик). Там є хороша дохідність та легкий процес купівлі, практично у два кліки. Але перевага землі в тому, що на відміну від ОВДП, це квазівалютний актив. Тобто у випадку росту долара, буде рости і ціна на землю. 
У цивільному житті я працював IT-шником. 24 лютого почався наступ на Київщину, а я – не та людина, яка тікає від проблем. Я мав певний досвід військового навчання, тому з першого дня пішов захищати країну. Мені б не хотілось сидіти в тилу або в іншій країні та спостерігати за війною. Зараз я є снайпером однієї з бригад ТРО. 
Коли я був в IT, у мене були вільні кошти, тому я інвестував у нерухомість та приглядався до ринку землі. Дивився, як це працює в інших країнах: подекуди приріст сягав 100 % у межах 5 років. Тому мені було цікаво інвестувати у цей ринок. Як відомо, у періоди депресій ринки знаходяться в найнижчих точках, а після цього вони будуть рости. Зрозуміло, що Україна переможе, а ринок землі зростатиме навіть попри війну. Усі мої інвестиції – це вклад у мою пенсію та в підтримку родини. 
Інвестиції в землю – це певна диверсифікація. У мене є депозити, інвестиції в нерухомість, а земля – це додаткове джерело прибутку. Це досить повільний актив, він не принесе високої дохідності одразу, але це спосіб уникнути девальвації грошей на рахунку. Також земля – досить стабільний актив, вона не згорить, не потоне, а влучання ракет не принесе великих збитків. 
Я накопав багато окопів на Харківщині. Я бачив там чудовий чорнозем. Копати окопи дуже марудно і набридає, але коли ти дивишся на цю красиву землю, то розумієш, що її треба цінувати. Я хотів ділянку саме в Харківській області. Але, на жаль, за моїми потребами ділянки не було. Шукав ділянки з чорноземами, щоб вони були хоча б за 40 км від кордону або лінії зіткнення. Придбав землю в більшості на сході України, але подалі від зони бойових дій. 
Ще до повномасштабної війни я дізнався, що є компанії, які можуть оформити всі юридичні моменти. Ця тяганина була для мене не дуже цікавою. Коли я вперше сконтактував з компанією  , я вже був військовослужбовцем, не міг з кимось зустрічатися та підписувати договори. Тому мені потрібні були посередники. Для мене все просто – я даю гроші, а мені дають право власності на ділянку. 
Я військовий вже понад 23 роки. Наприкінці 90-х була криза, проблеми з роботою, а у війську була перспектива кар'єрного росту. Я зробив свій вибір та вступив до військового інституту, про що не жалкую. Зараз служу в Національній гвардії України. 
Перші 3 місяці повномасштабної війни я провів у Маріуполі, після чого 4 місяці був у полоні. Мене обміняли і зараз я вже перебуваю на території України. За цей час накопичились певні кошти за мою службу, які потрібно було інвестувати, бо в депозитах я не бачу перспективи. 
Я переглянув способи інвестування та ринки в Україні. Першим варіантом була земля. Я вивчив тему, законодавство, і зрозумів, що це – найнадійніший та найперспективніший спосіб інвестицій. У кожної людини є бажання створити фінансову подушку для себе і на перспективу для сім'ї. Військові – не вийняток. 
Раніше найнадійнішою інвестицією була нерухомість, але в умовах війни це зовсім не так. «Приліт» ракети може все закінчити. Якщо ж ракета прилетить на ділянку, немає нічого страшного – закопали яму і працюємо далі. 
Зараз я, як і всі військові, зосереджений на одному – на перемозі, тому при виборі ділянки я одразу звернувся до компанії  . Мене проконсультували, відповіли на запитання та виконали всі юридичні моменти. 
Найближчі роки я хочу здавати землю в оренду, а в перспективі, після збільшення ціни, планую її продавати. Раніше у мене був досвід інвестування у мережу ресторанів, я навіть встигнув отримати певний прибуток, але після початку повномасштабного вторгнення акції компанії дуже впали в ціні. 
Звісно, для мене важливо робити інвестиції в Україні, це був один з головних факторів при виборі напрямку. Я розглядав різні варіанти, але важливо, щоб гроші залишалися в країні та працювали на благо економіки. 
 
Наші співрозмовники, як ніхто інший, ознайомлені з ситуацією на фронті й щиро вірять у перемогу України. З часом захисники повернуться з окопів до своїх міст та будуть наново вчитися жити в умовах післявоєнного життя. Військові розуміють, що це буде не легко, це також повинні усвідомити і цивільні. Вагому роль у безболісному поверненні додому відіграє фінансова стабільність. А бажання мати частину землі, яку захистив власними силами, ще більше спонукає військових інвестувати. 
 
