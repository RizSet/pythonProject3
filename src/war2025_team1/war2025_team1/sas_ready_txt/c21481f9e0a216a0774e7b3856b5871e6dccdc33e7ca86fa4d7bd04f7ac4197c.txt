Побили показники 2020 – 2021 років: скільки нерухомості придбали українці в Туреччині

 Відповідні дані наводить турецька державна статистична агенція. Згідно із даними відомства, цьогоріч  українці перевершили показники  2020 та 2021 років. Варто знати   Житло комфорт-класу: найкращі пропозиції у Києві та Львові З січня по жовтень українці  купили 1991 житловий об'єкт  у Туреччині. Для порівняння у 2021 році громадяни України придбали тут 1246 житлових об'єктів, а у 2020 – лише 771. Таким чином українці увійшли у десятку іноземців, які найактивніше купують турецьку нерухомість, посівши шосте місце.   Українці увійшли у десятку іноземців, які найактивніше купують турецьку нерухомість / Фото Unsplash   За даними платформи Endeksa, у жовтні 2022 року середня вартість квадратного метра житла в Туреччині становила 12 571 ліру (675 доларів), а середня ціна житлового об'єкта – 1 634 230 лір (87 750 доларів). Тобто річне зростання цін на житло в лірах склало 199%, а період окупності інвестицій – 19 років. Найбільше за рік подорожчала нерухомість Анталії, де подорожчання в лірах склало 246%. На другому місці – Стамбул зі зростанням вартості на 229%. В Анкарі ціни на житло підвищилися на 208%, в Мугле – на 160%, а в Мерсіні – на 22%.