Вже другий рік поспіль: яке місто назвали найбажанішим для проживання у Великій Британії

 Гарпенден у графстві Гартфордшир назвали найбажанішим містом у Британії. Воно є лідером серед п'ятдесяти населених пунктів, які також відібрали як найкращі в країні. Таке дослідження провела британська компанія з нерухомості Savills. Зверніть увагу  Що таке житлова та загальна площа будівлі: пояснення девелопера Під час дослідження агенти враховували кількість мешканців з керівними посадами, рівень кваліфікації, стан здоров'я, вартість купівлі нерухомості. З'ясувалося, що 60 відсотків населення в Гарпендені мають кваліфікацію четвертого рівня, наприклад, ступінь бакалавра. Окрім того, місто розташоване за 40 кілометрів на північ від Лондона і воно приваблює багато сімей. Агенти кажуть, що в місті є "вуличний ринок, який працює двічі на тиждень, а також чудовий вибір ресторанів, винних барів і розважальних закладів". Одна з міських вулиць / Фото Alamy Stock Photo Гарпенден також має вигідне транспортне сполучення, а також надійну залізничну лінію. Це забезпечує легке сполучення з Лондоном та Мідлендсом. Середня ціна будинку в Гарпендені становить  766 тисяч фунтів стерлінгів , що доступніше в порівнянні з іншими містами, що посідають друге та третє місце в списку (Кобгем – 1,17 мільйона фунтів стерлінгів, Біконсфілд – 1,07 мільйона фунтів).   У місті вдале транспортне сполучення / Фото Alamy Stock Photo Цікаво, що до списку 50 найбажаніших міст Великої Британії входять ще п'ять інших міст графства Гартфордшир. Це Чорлівуд (4 місце), Беркхемстед (9 місце), Сент-Олбанс (10 місце), Рікмансворт (27 місце) і Гітчін (48 місце).