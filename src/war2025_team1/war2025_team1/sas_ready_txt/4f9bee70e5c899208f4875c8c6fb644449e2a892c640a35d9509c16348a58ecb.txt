Тепер юридичну перевірку земельної ділянки можна здійснити онлайн


 Відтепер функціонал онлайн-сервісу юридичної перевірки нерухомості Monitor.Estate дозволяє перевірити земельну ділянку за кадастровим номером. Про це компанія повідомила у своєму пресрелізі. Щоб провести перевірку треба зайти на сайт   і в поле пошуку ввести кадастровий номер земельної ділянки. Перевірка займає 10 секунд, її вартість становить 49 грн. Результати перевірки будуть доступні відразу ж після оплати. Сервіс надає таку інформацію про земельну ділянку: площа, цільове призначення, місцезнаходження, у чиїй власності перебуває, коли була придбана і на яких підставах, чи є у відношенні до земельної ділянки будь-які обтяження: арешт, заборона відчуження, іпотека, а також строк дії оренди, якщо така є. «З відкриттям ринку землі, збільшилась кількість угод, так само і збільшилась кількість шахрайств. Тому необхідно контролювати достовірність інформації яку надають продавці, для цього і є наша система. За 10 секунд можна отримати достатньо інформації для того, щоб прийняти рішення щодо купівлі того чи іншого об'єкту нерухомості», — коментує співзасновник сервісу  Сервіс працює на основі відкритих даних: публічної кадастрової карти, державного реєстру прав на нерухоме майно, єдиного реєстру боржників та єдиного державного судового реєстру. Окрім того, сервіс дозволяє перевірити будь-який вид вторинної нерухомості, щоб переконатися в правильності заявленої площі, наявності іпотеки, кількості власників чи арештів тощо. Monitor.Estate — юридична legal-tech компанія, яка також розробила онлайн сервіс, що надає юридичну інформацію про новобудови та пошукову онлайн систему Pro.Monitor.Estate, що надає відомості про об'єкт будівництва та його учасників по всій території України. Нагадаємо, що 1 липня 2021 року в Україні офіційно стартував  . До 2024 року купувати сільськогосподарську землю зможуть тільки громадяни України з обмеженням в 100 гектарів. Закон про ринок землі забороняє купувати землю іноземцям. Питання продажу землі особам без українського громадянства та іноземцям буде вирішуватися тільки на загальнонаціональному референдумі.