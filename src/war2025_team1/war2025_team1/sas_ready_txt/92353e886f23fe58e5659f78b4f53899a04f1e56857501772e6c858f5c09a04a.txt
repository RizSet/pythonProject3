Модульне містечко у Гостомелі перенесуть на нову локацію

 Про відповідне рішення повідомила Гостомельська сільська військова адміністрація. Облаштування містечка на новій локації розпочнеться сьогодні, 5 вересня.  Читайте також   Робота велася неперервно, – як КН РІЕЛ сприяла евакуації мешканців з ЖК "Львівський Квартал" Як повідомив очільник селищної військової адміністрації Борисюк Сергій, з усіх оглянутих земельних локацій обрали найбільш придатну територію, яка належить комунальній власності громади по вулиці Мирна. Тут є всі необхідні комунікації, що дозволить значно скоротити час на монтаж тимчасового житла. Мешканців, які взяли у користування під городи відповідні земельні ділянки, попросили прибрати урожай до 5 вересня. Обіцяють, що в понеділок тут розпочнуться земляні роботи з підготовки майданчика для спорудження тимчасового модульного містечка.  Просимо з розумінням поставитися до цього питання,  – йдеться у повідомленні. На новій території обіцяють облаштувати дитячі майданчики, зелені зони та зони відпочинку. Після демонтажу тимчасового житла це перейде у власність місцевої громади.  Початок робіт щодо відбудови населеного пункту анонсували на початку червня. Тоді стало відомо, що у Київській обласній військовій адміністрації створять робочу групу, яка щодня займатиметься відновленням Гостомеля та військового містечка. До відбудови долучаться інші міста. Мер Львова  Андрій Садовий запропонував  допомогти із відновленням багатоповерхівки та підключенням модульних будинків до мереж. 