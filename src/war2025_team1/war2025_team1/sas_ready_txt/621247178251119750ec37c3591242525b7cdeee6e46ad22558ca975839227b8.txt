Від 0% до 6%. Які ставки й умови іпотечного кредитування в Європі


 Україна повинна впровадити досвід країн Європи, де середня ставка по іпотеці коливається від 0% до 6%. Про це   у фейсбуці президент Конфедерації будівельників України Лев Парцхаладзе. «Сьогодні 6 мільйонів українців потребують покращення житлових умов. І саме іпотечне кредитування може допомогти вирішити це», — зазначив Парцхаладзе. Він розглянув кілька «іпотечних» кейсів європейських країн.  У Данії вже почали видавати і безвідсоткові кредити на житло, для тих хто бере велику суму на короткий термін — до 20 років, або 0,6 % — на 30 років. Нещодавно, стали видавати кредити з мінусовою ставкою, тобто повернути фінустанові треба буде менше — ніж узяли в кредит. Це перший такий випадок у світовій практиці.   . У Фінляндії кредити видають на 20-35 років. Дають людям до 60 років. Платити можна щомісячно або щоквартально. Квартиру може купити і іноземець, але потрібно чимало документів, які підтвердять фінансове становище. . У Швейцарії купити житло може як резидент, так і іноземець. Кредитування від 2 до 100 років, так би мовити – пожиттєво. Далі гроші виплачують діти, лише якщо цього не роблять – житло вилучають. . У Словаччині термін кредитування — від 1 до 30 років. Надають кредити людям — від 21 до 65 років. Іпотеку можуть дати і без підтвердження доходів, але умови будуть дещо інші.  Розмір першого внеску має бути приблизно 40%, для цього потрібно мати рахунок у німецькому банку та обов’язково жити в країні. . Чехи дивитимуться доходи усієї родини. Для іноземців ставка залежить від того, чи є документи на проживання.   «Це яскраві приклади того, що і ми повинні створити маршрутну карту запуску іпотечного кредитування. Щоб кожен українець, який потребує житло – мав можливість його придбати», — додав Лев Парцхаладзе.