Українці масово скуповуватимуть "вторинку": як це вплине на ринок житла

 За словами фахівця із ринку нерухомості Михайла Артюхова, після війни лише 20% угод припадатиме на первинний продаж житла. Він нагадав, що довоєнний показник становив 60% ринку.  До теми  Ринок нерухомості під час війни: державна підтримка для відновлення економіки Закономірно, що це призведе до зменшення кількості нових житлових комплексів, які будують в Україні.  Михайло Артюхов вважає, що на ринку проявиться тенденція формування близького до спекулятивного попиту на викуп житла під оренду. Я вважаю, що квартири, що залишилися, в новобудовах подорожчають, їх швидко розкуплять,  – зазначає він. Далі, додає експерт, всі почнуть приглядатися до рівня пропозиції на вторинному ринку. У цьому сегменті зараз визріває пропозиція від українців, які виїхали за кордон. Своєю житлоплощею у хороших будинках та ЖК вони збалансують зростання цін на первинному ринку,  – вважає Артюхов.  За словами голови Спілки консультантів з нерухомості Івана Кудояра, продавці очікують, що ціни зростуть. Це пояснюють тим, що підвищилися ціни на будівельні матеріали. Однак сьогодні українці не готові вкладатися у нерухомість, тому ці очікування навряд чи справдяться. Натомість  він прогнозує  падіння цін приблизно на 20 – 30% від довоєнної ціни. 