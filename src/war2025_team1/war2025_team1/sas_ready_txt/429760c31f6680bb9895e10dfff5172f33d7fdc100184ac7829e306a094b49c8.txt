Мінрегіон по-новому хоче реконструювати «хрущовки»


 Мінрегіон розробив новий законопроект щодо реконструкції хрущовок, яким пропонується встановити нову вимогу щодо згоди мешканців будинку на проведення реконструкції. Про це йдеться в   Кабміна. За словами заступника міністра Лева Парцхаладзе, це дозволить нарешті розпочати процес реновації застарілого житла в Україні на практиці. «Сьогодні у діючому законі 2006 року щодо реконструкції застарілого житла прописана обов’язкова згода 100% мешканців будинку. Тобто відмова навіть одного жителя, який прописаний у квартирі такого будинку, виключає можливість проведення реконструкції. Навіть якщо вся решта жителів повністю підтримує це рішення. Це не зовсім правильно. Крім того, коефіцієнт відшкодування за старе житло становить 1,5. Тобто при переїзді в новий будинок вам повинні дати квартиру на 50% більше. Це стало основною причиною того, що реновація застарілого житла в Україні так і не змогла розпочатися на практиці», – сказав він. Згідно з ним для прийняття рішення про реконструкцію багатоквартирного будинку в межах кварталу/мікрорайону необхідна письмова згода щонайменше 75% власників квартир та іншого нерухомого майна в межах кварталу (мікрорайону). Розгляд питання про реконструкцію багатоквартирного будинку в межах кварталу/мікрорайону припиняється у разі незгоди 25% власників. Такий будинок виключається з інвестиційного проекту, а рішення про це доводиться до відома мешканців письмовим повідомленням.