Київрада вирішила перевірити Київміськбуд


 Київська міська рада призначила перевірку холдингової компанії «Київміськбуд» у зв'язку з виходом критичного журналістського розслідування Bihus.info. За це на   в четвер, 25 травня, проголосували 80 столичних депутатів. Проголосоване рішення передбачає створення тимчасової контрольної комісії з питань перевірки діяльності ПрАТ «ХК Київміськбуд», а також інформації, оприлюдненої у розслідуванні. Згідно з проєктом рішення, головою комісії буде депутат Владислав Андронов від УДАРу. Київміськбуд — найбільший забудовник столиці, його основний акціонер — територіальна громада Києва в особі Департаменту комунальної власності КМДА з часткою 80%. Раніше глава компанії повідомляв, що компанія   своїх об'єктів у повному обсязі. Серед причин він назвав подорожчання будматеріалів, скорочення кількості кваліфікованих кадрів та практично повну відсутність продажів. 19 травня видання Bihus.info опублікувало розслідування, в якому стверджується, що землю Київміськбуду у Козині, на якій раніше була база відпочинку, забудували розкішними котеджами родичі та оточення президента холдингу Ігоря Кушніра.