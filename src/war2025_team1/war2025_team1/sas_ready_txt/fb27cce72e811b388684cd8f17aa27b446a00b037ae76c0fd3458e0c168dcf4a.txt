Конкуренти Дарта Вейдера: чи залишаться айтішники на ринку нерухомості

 
 
 
Ставку на інвестора-айтішника девелопери та забудовники почали робити близько п'яти років тому. Це стосувалося як сегмента офісної нерухомості, так і житлової – деякі девелопери навіть намагалися цілі житлові будинки будувати суто під IT-індустрію. За даними консалтингової компанії Colliers, основна частка в структурі попиту на офіси 2021 року   (64%). 
Знакову роль у структурі попиту айтішники стали відігравати 2019 року. Наразі серед покупців квартир на них припадає 15–20%. «Ще пару років тому їхній відсоток був у 1,5–2 рази нижчим», – розповідає директор з продажу групи компаній DIM Руслана Грабко. 
Уподобання айтішників не відрізняються від популярних трендів на ринку. У центрі їхнього запиту – житлові комплекси з розвиненою інфраструктурою, почасти реалізовані за принципом «місто в місті», поруч з парком та/або водоймою, неподалік від метро. 
У сегменті «комфорт» частка фахівців з IT-індустрії становить 17%, а у «бізнес» – 8%, ділиться своїми спостереженнями заступник директора з комерційних питань ІБК «Обрій» Олеся Перчак. 
Втім, оскільки багато айтішників працюють у віддаленому режимі, вони готові купувати житло в області, причому, не лише в Київській. «Ми перевірили свою гіпотезу «друге/сезонне житло для IT-фахівців» на апартаментах бізнес-класу в Яремче. Ми логічно припускали, що IT-фахівці менш прив'язані до місця проживання, і мали рацію: значна частина угод за цим проєктом припадає на клієнтів із високотехнологічної індустрії», – розповідає Олеся Перчак. 
На ринку житлової нерухомості близько 30–40% угод мають інвестиційний характер,  . З них на айтішників припадає від 2% до 25%, залежно від житлового комплексу. Наприклад, у проєктах ENSO, за даними компанії, близько 2% купує одразу кілька квартир в одному ЖК – одну для себе, інші під інвестицію. У KAN Development частка IT-фахівців, що інвестують у житло, вища – 25%. Для зручності жителів, які хотіли б продати своє житло, девелопер створив сервіс KAN market, що дозволяє в короткі терміни і за вигідною ціною безпечно перепродати квартиру в рамках проєктів KAN. 
«За нашим досвідом, здебільшого – це інвестори віком 29–35 років. Купівлю квартири вони розглядають як вкладення для збереження зароблених грошей, а також як можливість примножити стартовий капітал і без проблем при 100% оплаті купити потрібну квартиру для життя та сім'ї», – каже Грабко. На її думку, фактично для цієї підгрупи придбання інвестиційної квартири – проміжний етап інвестицій, щоби зібрати всю суму на особисту нерухомість. 
Айтішники замислюються про інвестиції, коли їхні накопичення сягають близько $100 000–200 000, ділиться своїми спостереженнями Денис Дроздов. З погляду вигідних вкладень конкуренцію квартирам складають комерційні приміщення в житлових комплексах. Здебільшого такі приміщення орендують ті, хто проживає на території ЖК і хоче мати додатковий дохід «під рукою». А також ті, хто вже має досвід відкриття бізнес-осередків у житлових комплексах, говорить представник девелоперської компанії KAN Development Анна Попруга. 
Якщо говорити про IT-компанії, то вони скеровують свої кошти на номери апарт-готелів. «Планується, що в цих апартаментах проживатимуть співробітники компанії. Це такий собі формат воркейшну або «чистого відпочинку», варіант заохочення», – говорить засновник компанії LEV Development Олександр Островський. У дні, коли апартаменти не затребувані співробітниками, номери здаються, а компанія отримує дохід на загальних підставах. 
Однак великі IT-структури більше цікавляться офісною нерухомістю. Якщо компанія вподобала певний об'єкт, а за площею він більший, ніж вона потребує, то його купують і шукають орендарів. Ще один приклад: IT-компанія цілком придбала бізнес-центр на 20 000 кв. м в UNIT City повністю під здачу, сама туди і не планувала заїжджати. «На ринку комерційної нерухомості з'явився новий гравець, і гравець серйозний», – резюмує Денис Дроздов.