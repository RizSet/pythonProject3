Під Києвом збудують безкоштовне житло для переселенців: кому виділять перші будинки

 Будинок із повним внутрішнім оздобленням, меблями та побутовою технікою надається для тимчасового проживання сім’ям терміном до 5 років. Плата стягуватиметься лише за комунальні послуги. Цікаво  Новобудови чи вторинне житло: куди безпечніше вкласти кошти під час війни Будинок площею 28 квадратних метрів  має 3 окремі кімнати.  Власники отримують житло з повним внутрішнім оздобленням, меблями та побутовою технікою.   План будинку / Фото newhome Команда розповіла, що будівництво займає приблизно 12 тижнів, ще 2 триває монтаж.  В спальнях  встановлено керамічні електричні обігрівачі. Також тут становили ліжко розміром 200х140 сантиметри, великі шафи, книжкову полицю та робочий стіл.   У спальні є велике ліжко та шафи для зберігання усього необхідного / Фото newhome   В обидвох спальнях встановлені керамічні електричні обігрівачі / Фото newhome Меблями укомплектована і  кухня . Тут є шафи, складний стіл, стільці, диван із вбудованими шафами. Крім того, у кожному будинку передбачена необхідна техніка, зокрема варильна поверхня, холодильник, витяжка, кондиціонер, а також сантехніка.    Обідній стіл можна розкладати та складати / Фото newhome   На кухні є додатковий диван з місцем для зберігання приладдя / Фото newhome У ванній кімнаті  є душова кабіна, підлога з підігрівом, вмивальник з тумбою, унітаз, пральна машина, бойлер, рушникосушка.    Санвузол обладнаний усім необхідним / Фото newhome Санвузол обладнаний усім необхідним / Фото newhome Як повідомляється  на сайті проєкту , з березня по квітень 2022 року команда спроєктувала перший дерев’яно-каркасний будинок з двома спальнями (для дітей та дорослих), кухнею та санвузлом. Впродовж травня та червня автори проєкту за власні кошти звели житло біля станції метро Видубичі в Києві. Команда також отримала землю від Боярської міської ради для зведення наступних будинків. Наразі триває пошук фінансування для створення житла ще для 5 сімей-переселенців, які терміново потребують житла. Чотири з них – з Маріуполя, п’ята – двічі вимушено переміщені особи (до 2014 року жили в Макіївці, потім – в Дружківці).