Нові мікрорайони: у Харкові побудують житло для тих, чиї домівки знищили росіяни

 Росіяни продовжують активно обстрілювати Харків. Ворог не переслідує жодної воєнної мети – його ціллю є терор мирного населення, тому він скеровує свої снаряди на мирні будинки та цивільну інфраструктуру. Читайте також  Стабільний дохід у нестабільних умовах: чому зараз найкращий час інвестувати в новобудови Львова Як повідомив мер Харкова Ігор Терехов, російські окупанти завдали великої шкоди житловому фонду міста. Зокрема, через обстріли пошкоджено багато будинків, 500 з них не підлягають відновленню. Росіяни знищили сотні житлових будинків у Харкові / Фото ВВС Наразі ведеться робота над тим, щоб почати розбір зруйнованих будинків. Згідно з прогнозами, усі необхідні процедури вдасться завершити вже цієї весни, після чого почнеться робота зі знесення. Також мер Харкова повідомив, що у місті вже планують збудувати два нові мікрорайони, їх площа буде становити 700 гектарів. Один з них буде розташований в районі станції метро "Барабашово", інший – на поки що незабудованих земельних ділянках Північної Салтівки,  – повідомив Ігор Терехов.