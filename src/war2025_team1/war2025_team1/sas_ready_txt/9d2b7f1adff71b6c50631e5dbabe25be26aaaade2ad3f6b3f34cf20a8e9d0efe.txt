Квартири у Львові дешевшають, а київські – ростуть у ціні: скільки коштує "первинка" по Україні

 Про це свідчать  дані порталу DOM.RIA . За скільки сьогодні можна придбати квартиру у різних регіонах Україні – розповідаємо далі. Читайте також  Концепція забудови "місто в місті": що це та в чому її переваги Найдорожчі квадратні метри у новобудовах пропонує  Київ . Станом на листопад середня ціна "квадрата" в однокімнатній квартирі столиці становила 46 425 гривень. Це на 2,57% вище, ніж у жовтні 2022 року. За ним їде  Закарпаття  із цінником 39 246 гривень за квадратний метр. Згідно із даними порталу цін тут продовжують зростати й проти жовтня вартість збільшилася на 5,1%. На третьому місці –  Дніпропетровська область  – 36 530 гривень за квадратний метр. При цьому у порівнянні із жовтнем ціна знизилася на 2,3%.  Загалом найбільше квартири подорожчали у:   Як змінилися ціни на первинному ринку житла у листопаді / Інфографіка DOM.RIA Найшаленішими темпами ціни на новобудови знижуються  у Харківській області.  За місяць вартість впала на 13,3%. Наразі квадратний метр в середньому коштує 34 518 гривень.  Львівщина  продемонструвала падіння ціни на 2,4%. Квадратний метр тут обійдеться у 34 309 гривень. Цікаво, що попри подорожчання вартості, найдешевшу нерухомість досі пропонують у  Сумській області . Квадратний метр у середньому коштує тут 17 739 гривень. На другому місці –  Житомирська область  із цінником 20 645 гривень за квадратний метр.  У топ найдешевших регіонів України для купівлі житла увійшли також  Тернопільська та Чернігівська області , де квадратний метр у новобудові коштує у середньому 21 626 та 21 725 гривень відповідно. 