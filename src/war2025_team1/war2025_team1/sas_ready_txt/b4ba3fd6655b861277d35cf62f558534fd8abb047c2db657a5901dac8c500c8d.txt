Найдешевша квартира у Львові: який вигляд має та скільки коштує оренда

 Загальна житлова площа становить 25 квадратних метрів. Помешкання здають в оренду  всього за 4 тисячі гривень  без комунальних послуг. Та, окрім того, потрібно буде сплатити комісію агентству з нерухомості, яке займається продажем. Оголошення про оренду квартири опублікували на платформі OLX, повідомляє  24 Канал. Зверніть увагу  Яку квартиру обрати: плюси та мінуси життя на високих і низьких поверхах Вартість оренди, очевидно, пов'язана з тим, що квартира розташована на цокольному (нульовому) поверсі. Агент з нерухомості описує квартиру, як "тихе місце, де не чути шуму автомобілів". Кухня та спальня в одному приміщенні / Фото OLX На фото видно, що квартира в досить гарному стані. План поверху – відкритий, тобто є одне приміщення, де облаштована спальна зона, кухня-їдальня, які переходять у коридор. Також у квартирі є крихітна ванна кімната з душем.   Душова у крихітній ванній кімнаті / Фото OLX Будинок, де розташована квартира, має три поверхи. В оголошені також вказано, що опалення в помешканні індивідуальне, є підігрів підлоги. За словами агента, комунальні послуги обійдуться недорого. Неподалік від будинку є зупинка транспорту. В межах 500 метрів також розташовані аптека, відділення пошти, кафе.   Коридор з'єднаний із житловою зоною / Фото OLX