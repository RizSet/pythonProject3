Мінекономіки розраховує на $5 мільярдів від малої приватизації


 Мінекономіки оцінює можливі надходження від «малої приватизації» в $5 млрд. Про це заступник міністра Павло Кухта заявив у ході Форуму реформ,   stockworld. «Зараз ми збираємо останню хвилю підприємств, які потрібно передати Фонду держмайна для приватизації. Це близько 300 підприємств, після чого там буде близько тисячі підприємств», – сказав Кухта. За словами заступника міністра, балансова вартість цих підприємств буде становити близько $3 млрд. «Враховуючи нинішні коефіцієнти зростання вартості, які ми бачимо по Прозорро.Продажі… Це буде близько $5 млрд просто від приватизації. Плюс додаткові інвестиції в модернізацію цих підприємств. Від 10% до 20% kpi від загальних $50 млрд, які потрібні для 40% зростання ВВП, можна забезпечити за рахунок цієї приватизації», – зазначив Кухта.