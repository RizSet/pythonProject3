Приватизація готелю «Козацький»: чи завадять їй 6 млн грн збитків, борги перед бюджетом та конфлікт з інвесторами

 
 
 
 Готель «Козацький» з’явився у Києві 1983 року. Його збудували на місці двоповерхового «Будинку Гудовського» – споруди, названої на честь фотографа, який там орендував другий поверх під фотоательє. 
Спочатку готель мав назву «Червона Зірка», належав Міністерству оборони УРСР і аж до 1993 року розміщував у своїх номерах лише військовослужбовців. Згодом перейшов під управління Міністерства оборони України та став надавати послуги всім охочим, без обмежень. 
Судячи з інформації, яку     на приватизацію буде виставлено саме готель «Козацький» по вул. Михайлівській. 
 Ще на початку 2000-х років Міноборони зробило спробу провести реконструкцію готелю на умовах державно-приватного партнерства. Для цього відомство уклало договори з ТОВ «Карлтон Трейдінг Україна» (основні власники – Михайло Євстратов і Вадим Вайспапір) та Carlton Trading LTD (зареєстрована на Британських Віргінських островах, її бенефіціар – ізраїльтянин Єшаягу Ландау). 
Інвестори мали вкласти приблизно $10 млн у модернізацію готелю, поліпшити його номерний фонд і забезпечити зростання прибутку. 
Але все зрештою пішло не за планом. У 2011 році ТОВ «Карлтон Трейдінг Україна» отримує у Стокгольмському арбітражному суді (Швеція) рішення про те, що ДП «Готель «Козацький» заборгувало компаніям-партнерам значну суму грошей. Згідно з рішенням арбітражу, борг української держави перед «Карлтон Трейдінг Україна» та Carlton Trading LTD сягав майже 12 млн грн. 
Паралельно із цим спливли інші цікаві факти. На початку 2015 року Департамент внутрішнього аудиту та фінансового контролю Міноборони провів аудит діяльності ДП «Готель «Козацький» і виявив низку порушень. 
Так, попередній керівник підприємства, який уклав договір про спільну інвестиційну діяльність, самовільно передав у спільне використання нерухомість і землі загальною вартістю 236,6 млн грн. Внаслідок цього готель незаконно перейшов із державної власності до приватної. А ще аудит виявив приблизно 12,6 млн грн збитків, причиною яких стало «незаконне управління». 
Восени 2015 року представники Міноборони заявили, що господарські суди всіх інстанцій і Верховний Суд визнали недійсним цей договір. Міністерство повідомило, що його юридична служба «веде роботу щодо повернення у власність відомства незаконно відчужених земель та нерухомості». 
Втім повернення готелю під крило держави ситуацію не виправило. 2019 року Національне антикорупційне бюро (НАБУ) відкрило кримінальне провадження за фактами зловживання службовим становищем посадовцями готелю «Козацький». 
 Загальний фінансовий стан готелю залишає бажати кращого. 
Згідно з бухгалтерською звітністю «Козацького», його чистий збиток 2022 року становив 8,5 млн грн, у 2023-му – 5,6 млн грн. Виручка (дохід) у 2022 році проти 2021 року скоротилася більш ніж на 30%, до 23 млн грн, а у 2023-му – ще на 6%, до 21,6 млн грн. Кредиторська заборгованість готелю станом на кінець 2023 року сягнула 14,9 млн грн, понад половину цієї суми становили борги перед держбюджетом. 
За даними про діяльність готелю із системи YouControl, рентабельність його активів у 2023 році була від’ємною і становила -3,61% (у 2021-му, для порівняння, цей показник був +0,5%), чиста маржа 2023 року досягла майже -28% (у 2021 році чиста маржа становила +2,9%), коефіцієнт покриття, що розраховується як відношення оборотних активів до поточних зобов'язань, у 2022–2023 роках скоротився у чотири рази – до 53,8%, а динаміка продажів (виручки) зі 128,2% у 2021 році обвалилася до «мінус» 6% у 2023-му. 
 ФДМУ не підготував приватизаційну пропозицію щодо готелю «Козацький» у системі ProZorro, тому стартова ціна його продажу наразі невідома. Є лише   про те, що фонд має намір продати дві будівлі у складі єдиного майнового комплексу готелю загальною площею 9500 кв. м. У «Козацькому» 130 номерів, три конференц-зали, ресторан і кав'ярня. Чисельність персоналу ­– 70 осіб. 
Щоб оцінити цінові рамки та перспективи приватизації «Козацького», можна подивитися на схожі об'єкти, які вже продавала держава. 
Втім порівняння у цьому випадку не дуже коректне. «Дніпро» – чотиризірковий, «Козацький» – тризірковий, у першому – 186 номерів (така кількість була вказана у  ), у другому – на 56 номерів менше. Та й не варто забувати, що приватизація «Дніпра» відбулася до війни, у зовсім інших економічних умовах. 
Інший приклад – це львівський двозірковий готель «Власта». Як уже було сказано вище, він також був у розпорядженні Міноборони. Приватизація цього об'єкту відбулася 2023 року, за воєнних умов. Як і «Козацький», цей готель був збитковим і мав кредиторську заборгованість (переважно перед бюджетом). «Власту» виставили на приватизацію за стартовою ціною 7 млн грн, а пішов з молотка цей об’єкт за 115 млн грн. Покупцем стало ТОВ «Магнус Трейдінг Україна», 
Питання в тому, з якої спроби ФДМУ зможе продати цей об'єкт (практика приватизації  показує, що й 10 аукціонів – це не межа), а також у тому, як покупці поставляться до конфлікту з ексінвесторами готелю та довгою судовою тяганиною, які ще можуть про себе нагадати в майбутньому.