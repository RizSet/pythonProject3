Аркада ошукала інвесторів на 13 мільярдів — Кличко


 Мер Києва Віталій Кличко звинуватив забудовника   в тому, що він не завершив будівництво трьох житлових комплексів, хоча мав для цього можливості. Таким чином забудовник ошукав інвесторів, які сплатили йому понад 13 млрд грн. Про це Кличко повідомив під час прес-конферненції, присвяченої ситуації навколо Банку Аркада. Забудовник Банк   зупинив будівництво ЖК Еврика, Патріотика та Патріотика на Озерах близько року тому. Як наслідок, недобудованими залишаються 35 будинків, у яких придбали житло близько 13 тис. інвесторів. За словами Віталія Кличка, не було жодних обмежень, які заважали б Аркаді будувати ЖК Еврика і Патріотика. «Щодо Патріотики на Озерах, місто запропонувало свою допомогу для вирішення проблем щільності забудови та вимог громади про забезпечення необхідної соціальної інфраструктури. Забудовник на це не пішов і нічого не зробив впродовж останніх 2 років», — повідомив мер. «Це шахрайство по відношенню до інвесторів і кримінальні дії, оскільки забудовник зібрав з інвесторів понад 13 млрд. грн. Правоохоронні органи повинні якомога швидше дати оцінку таким діям», — наголосив Кличко. За словами мера, Київміськбуд проведе аудит недобудованих житлових комплексів. «За його результатами інвесторам буде запропонований алгоритм завершення будівництва ЖК Еврика, Патріотика та Патріотика на Озерах», — уточнив Кличко. Більш детальна інформація, сподівається столичний голова, з’явиться в найближчі місяці. Нагадаємо, що Київміськбуд вже взяв на себе зобов’язання завершити недобудови збанкрутілого Укрбуду. Наразі  , ще 3 ЖК Укрбуду вже  . Як повідомляв «Мінфін»,   Банк Аркада до неплатоспроможних через зменшення нормативів капіталу менш, ніж до однієї третини мінімально встановленого рівня. :  Проблеми в банку з капіталом виникли через втрату основного активу — будівлі головного офісу та земельної ділянки за адресою вул. Ольгинська, 3 в Києві.