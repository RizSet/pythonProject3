росіяни масово розпродають елітне житло під Москвою: у чому причина

 Про це пишуть росЗМІ, зазначаючи, що наразі  на продаж виставлено близько 4 тисячі будинків, особняків та котеджів , ціна яких подекуди становить 2 трильйони рублів.  Читайте також  Вільних помешкань лишилось небагато, – девелопер про житло, яке розмітатимуть після перемоги Зазначається, що стабільність у Підмосков'ї похитнулася після початку повномасштабного вторгнення росії в Україну. Тоді представники місцевих еліт один за одним  покидали країну.  Місцеві рієлтори розповідають, що зараз на ринку є варіанти за 150 мільйонів. Це, додають вони, 50 двокімнатних квартир у Кургані. Для багатших клієнтів пропонують житло за 3,6 мільярда рублів. У вартість входять десятки кімнат, мармурові підлоги, ліпнина, басейни, власний сад, гаражі з опаленням та сусіди-пропагандисти.  За словами рієлтора, після початку повномасштабної війни в Україні, на ринку елітної нерухомості спостерігається  різке падіння попиту . Ситуацію аргументують тим, що "верхівки" нібито вирішили "вирушити за кордон, щоб усвідомити, на що витрачати свої активи". Раніше видання  Financial Times  повідомляло, що громадяни країни-агресорки активно намагаються продати нерухомість на Мангеттені. Таким чином російські багатії прагнуть захистити себе та свої вкладення від нових санкцій. Продаж вони мотивують тим, що в разі депортації з США реалізувати житло вже не вдасться. За даними видання, росіяни намагаються здійснювати продаж через перевірених брокерів та виставляють ціни в рази нижчі за стартові угоди. Водночас американські покупці прагнуть придбати "російську елітну нерухомість" дешевше, поки існує така можливість. 