За півроку у Києві не побудували жодного будинку економ-класу


 В першому півріччі 2020 року в Києві ввели в експлуатацію 23 будинки в 17 житлових комплексах (ЖК). З них, згідно з інформацією компаній, жоден будинок не належав до економ-класу. Про це йдеться у   за перше півріччя 2020 року, який підготував «Мінфін». Відповідно до даних рейтингу, у 1-2 кварталах цього року в столиці були побудовані будинки лише комфорт та бізнес-класу.  В Україні чітко не визначені вимоги до класу нерухомості. Тому, як пояснюють експерти, забудовники можуть визначати його фактично на власний розсуд, а іноді, за бажанням, навіть змінювати. Так співпало, що в першому півріччі 2020 року всі забудовники відносили свої об'єкти до більш дорогих категорій. Хоча насправді деякі з них далеко не дотягували до комфорт — і бізнес — класів.  На думку аналітика SV Development Сергія Костецького, до економ-класу належить близько 80% всього житла, яке будується в столиці. Класифікація, яка визначає класи житлової нерухомості була затверджена в 2016 р. Однак в законодавстві цей поділ не закріплений, тому забудовники можуть визначати клас на власний розсуд. В класифікації визначені наступні ознаки житла. Минулого року квартири комфорт-класу займали 42% ринку первинної нерухомості. Ще 28% припадало на частку житла бізнес-класу і лише 22% — на бюджетні ЖК.