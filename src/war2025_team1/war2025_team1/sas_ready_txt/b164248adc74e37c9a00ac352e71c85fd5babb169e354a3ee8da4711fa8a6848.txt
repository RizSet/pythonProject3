Доступна іпотека через Дію: що передбачає проєкт та хто претендуватиме на житло першочергово

 В  ефірі єдиного національного телемарафону  міністр з питань цифрової трансформації Михайло Федоров розповів, як працюватиме послуга, інформує  24 канал .  Читайте також  Як отримати безкоштовне житло в Україні: список держпрограм та умови участі Федоров наголосив, що проєкт передбачає  пільгову ставку – від 3 до 7%  для придбання житла. Інновація, окрім пільг у відсотках, полягає у тому, що цю послугу можна буде отримати через "Дію", не потрібно буде збирати якісь документи, щось комусь доказувати, збирати довідки про доходи, ксерити документи ходити по забудовниках,  – наголосив міністр. Замість цього достатньо відправити через Дію запити різним банкам. Це можливо зробити буквально у кілька кліків, а вся необхідна інформація закумулюється автоматично. Після цього покупець отримує електронний документ – згоду від банку з сумою, на яку суму можна отримати пільгову іпотеку. Далі з електронним документом можна звертатися до забудовників, вибирати житло і купувати його в іпотеку,  – додав Федоров.  Таким чином прибираються зайві кроки та незручності.  Головна умова – внесок 20%. Для військових, медиків, вчителів та науковців буде діяти 3% пільгова ставка. Далі система, вираховуючи дохід, запропонує суму в рамках якої можна придбати житло. Інших обмежень посадовець не назвав. Але наголосив, що іпотека видаватиметься на термін до 20 років. 