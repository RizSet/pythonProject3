Заробити на продажі квартири не вийде: яку альтернативу пропонують експерти

 Експерти зазначають, що ціни й справді скотилися до рекордних показників. Й замість  продажу нерухомості  варто випробувати інші схеми, зокрема обмін на нове помешкання. Читайте також  Як вигідно купити квартиру від забудовника: доступні пропозиції у Києві та Львові Як зазначає фахівець Київської школи економіки Павло Мартишев, вартість квартир у Києві та в середньому по Україні  знизилась на 30%.  Найпомітніше   ціни просіли у східній та центральній частині країни. Там же фіксують відсутність угод купівлі-продажу. Ціни впали приблизно на 45%. У центральній Україні, зокрема у Києві, де поки що все ж є покупець, ціни знизилися приблизно на 10% від довоєнних. Така сама ситуація і в західних областях. Єдиний регіон із плюсовим показником – Закарпаття,  – розповідає президент асоціації фахівців з нерухомості України Юрій Піта. Крім цього, додає Піта, попит серед покупців має вторинне житло. Якщо говорити про новобудови, клієнти обирають вже реалізовані об’єкти. При цьому не можна сказати, що є якась пріоритетність у метражах чи кількості кімнат. Директорка одного зі столичних рієлторських об’єднань Юлія Смирнова зазначає: продавати квартиру можна, якщо ваша мета –  обміняти її на іншу . Тоді у відсотковому співвідношенні ви не втратите коштів, бо ціни просіли приблизно однаково. Якщо людина продає, щоб заробити – вона не заробить. Хіба, якщо квартира їй належала з 2003 року. Якщо квартира у власності з 2006 – 2007 року, людина буде в мінусі,  – розповідає експертка. Дослідник Київської школи економіки Павло Мартишев зазначає, що якщо ви твердо вирішили продавати квартиру – то можна робити це і зараз, адже в найближчий рік  ціни можуть надалі знижуватися . Особливо, якщо йдеться про вторинне житло. Це відбуватиметься з двох причин: військові ризики та зниження доходів населення. Ми як Київська школа економіки, звісно, не маємо права вказувати людям, продавати житло чи ні. Але наразі маємо саме таке бачення ситуації,  – зазначає економіст. Юрій Піта прогнозує загальне падіння цін на нерухомість  ще на 5 – 10%  від сьогоднішніх показників. До того ж усі експерти сходяться на думці, що стрімке вирівнення ситуації на ринку – малоімовірне, а ціни на нерухомість не зростуть відразу після перемоги. Сфері знадобиться час для відновлення, і скільки його потрібно прогнозувати поки що важко.