Інвестфонд Inzhur готується приватизувати «Готель Україна» в центрі Києва

 
Національна комісія з цінних паперів та фондового ринку (НКЦПФР) прийняла рішення про реєстрацію регламенту пайового інвестиційного фонду «Інжур Готель Україна». 
Про це   засновник Inzhur, Андрій Журжій передає «Інтерфакс-Україна». 
Він заявив, що їхній фонд планує взяти участь у приватизації готелю «Україна», і планується залучити до нього 5-10 тис. осіб. 
Стосовно майбутніх планів щодо готелю «Україна», Журжій зазначив, що після виграшу на аукціоні спершу будуть прийматися управлінські рішення, а в подальшому можлива реконцепція та реконструкція споруди. Щодо найбільш оптимального варіанту для готелю, Журжій відзначив, що його включення до міжнародної мережі є перспективою, але в умовах війни це ускладнено. 
Бізнесмен повідомив, що до пайового інвестиційного фонду Inzhur Ocean, призначеного для викупу державної частки в Ocean Plaza (Київ), вже долучилося близько 3 тис. осіб. Наразі загальна кількість інвесторів у проєкти фонду Inzhur становить близько 5 тисяч, з них близько 25% мають інвестиції в кілька проєктів. 
До цього Андрій Журжій вже запустив перший український сервіс для спільного придбання нерухомості Inzhur REIT (Real Estate Investment Trust) до початку війни у 2022 році. На сьогоднішній день п'ять фондів нерухомості Inzhur REIT управляють активами вартістю 1,650 млрд грн і мають 4902 співвласників, яким вже виплачено близько 128 млн грн дивідендів. 
Андрій Журжій є засновником та інвестором Inzhur, а також головою наглядової ради інвестфонду Zhurzhii Ventures. Фонд володіє девелоперською компанією Smile Development, яка побудувала і продала понад 35 супермаркетів «Сільпо» і «Фора», а також житловий комплекс «Оптимісто» в с. Гатне під Києвом, а також компанією з управління активами «Інвестиційні партнери», яка управляє активами на 45 млрд грн в Україні та Євросоюзі. 
 . Раніше Mind писав, що Фонд державного майна   провести перші етапи «великої приватизації» у липні-серпні цього року. Серед головних активів, які будуть виставлені на продаж, – ТРЦ Ocean Plaza, група «Аерок», готель «Україна» та Об’єднана гірничо-хімічна компанія (ОГХК).