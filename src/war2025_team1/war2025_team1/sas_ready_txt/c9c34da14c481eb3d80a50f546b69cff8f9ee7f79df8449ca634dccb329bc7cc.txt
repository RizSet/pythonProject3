З урахуванням нових вимог: у Львові збудують школу з укриттям, басейном та просторими класами

 Важливо, що проєктом передбачено безліч зручностей, необхідних не лише для навчання, але й для загального розвитку дитини. Також враховані нові вимоги щодо заходів безпеки, зазначає  24 Канал . Що наразі відомо про проєкт та чому він важливий для Львова, розповідаємо далі. Читайте також  Чи варто сьогодні вкладатися у нерухомість та як це зробити правильно: поради від КН РІЕЛ Весною 2024 року  Корпорація Нерухомості РІЕЛ  розпочала будівництво сучасного навчального закладу у Львові. Згідно з проєктом, це буде двоповерхова споруда на території ЖК Riel City. Загальна площа становитиме понад 5 тисяч квадратних метрів.   Школа буде розташовуватися на території ЖК Riel City / Фото КН РІЕЛ У будівлі передбачені просторі класи, зони відпочинку, зали для проведення заходів та занять спортом. Серед головних особливостей – наявність басейну та облаштованого підземного укриття. Як зазначають у КН РІЕЛ, це одна з найскладніших забудов з погляду архітектурних і проєктних рішень. Такий окремо стоячий об’єкт ми ще ніколи не робили. Ми довго його проєктували і відпрацьовували, що найкраще було б тут розмістити,  – розповідає генеральний директор Корпорації Нерухомості РІЕЛ Ростислав Мельник. Сама концепція приміщення розроблялася, починаючи з 2018 року. Проте після початку повномасштабного вторгнення проєкт довелося вдосконалювати та пристосовувати його до сучасних вимог. Як повідомляють представники девелопера, над оновленою концепцією працювали дев’ять експертів із різних напрямків, які надавали рекомендації з питань безпеки, інклюзивності, комфорту.    На об'єкті заклали капсулу часу / Фото КН РІЕЛ  Сьогодні проєкт перебуває на етапі реалізації. Символічний старт будівництву дали перший заступник міського голови Львова Андрій Москаленко та гендиректор Корпорації Нерухомості РІЕЛ Ростислав Мельник, які заклали у фундамент капсулу із посланням майбутнім поколінням. Плануємо протягом 20 – 25 місяців її збудувати і безоплатно передати в комунальну власність міста Львів, щоб тут вчились діти. Орієнтовно будівля буде на 270 дітлахів,  – додав Ростислав Мельник. КН РІЕЛ розпочала будівництво початкової школи з дитячим садком: відео  На відкриття нового закладу з нетерпінням очікують і у міському управлінні освіти. За словами Андрія Закалюка, керівника управління освіти Львова, школа та дитячий садок суттєво підсилять соціальну інфраструктуру мікрорайону та знімуть навантаження з переповнених навчальних закладів, які працюють тут зараз. Кожна нова школа, яка зараз проєктується і будується, буде мати сучасний освітній простір, який дуже позитивно впливає на освітній процес і те, як діти проводять свій час. Тому ми дуже радіємо, що за кілька років діти матимуть можливість в цьому мікрорайоні відвідувати класну сучасну школу,  – розповів Андрій Закалюк. Він зазначив, що окрім іншого школа з дитсадком створить 37 робочих місць. Навчальний заклад працюватиме і після уроків, а також у вихідні, коли буде багато додаткових секцій для дітей. Дуже приємно, що в нас у Львові бізнес є соціально відповідальним. Він розуміє, що коли ти будуєш житло чи іншу нерухомість, то ти маєш долучатися до розвитку соціальної інфраструктури,  – додав Закалюк.   Над концепцією працювали експерти з різних галузей / Фото КН РІЕЛ Водночас КН РІЕЛ працює над наступними дитячими закладами, будівництво яких є в інвестиційних зобов'язаннях перед містом. Ці будови вже запроєктовані та заплановані. Їх реалізація відбувається згідно з графіком робіт компанії. Слідкувати за ходом робіт, новинами компанії та анонсами нових проєктів можна  на сайті Корпорації Нерухомості РІЕЛ . 