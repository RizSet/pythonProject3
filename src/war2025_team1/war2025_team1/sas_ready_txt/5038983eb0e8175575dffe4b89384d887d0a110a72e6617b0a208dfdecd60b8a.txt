Як змінилися ціни в новобудовах за останній місяць: дані аналітиків

 Загалом, станом на жовтень 2023 року частка готових новобудов від загальної кількості становить 25%. У Київській області 117 готових новобудов і це найбільша кількість серед усіх областей. Про це свідчить звіт аналітиків українського маркетплейса DIM.RIA, повідомляє  24 Канал . Зверніть увагу  Іпотека для українських захисників: що потрібно знати перед оформленням Станом на кінець жовтня 2023 року найвища середня вартість за метр квадратний у Києві. "Квадрат" у столиці коштує приблизно 57 460 гривень (враховуючи всі типи квартир за кількістю кімнат). Найбільше середня вартість зросла в Івано-Франківській області – на 11,3%. Усі інші підвищення цін незначні (здебільшого на 1 – 2%). Цікаво, що коли аналітики проаналізували ціни за "квадрат" протягом року, то помітили, що найбільше зростання спостерігалося також в Івано-Франківській області (+48%). Скільки коштує квадратний метр в новобудовах / Фото DIM.RIA Читайте також  Іпотека для українських захисників: що потрібно знати перед оформленням Важко не помітити різке падіння ціни в Тернопільській області. Середня вартість протягом жовтня впала на 27,8%. Також ціни трохи знизилися в Харківській, Сумській, Київській, Полтавській та Закарпатській областях.