Рейтинг забудовників Києва. Методика


 відділ баз даних «Мінфіну» збирає офіційну інформацію про нові об'єкти житлової нерухомості, побудовані та здані в експлуатацію за звітний період. Фактом, що підтверджує введення житлового будинку в експлуатацію, є отримання замовником будівництва сертифіката або декларації про готовність об'єкта в Державній архітектурно-будівельній інспекції України (ДАБІУ). Інформацію про видачу сертифіката ми беремо з бази даних ДАБІУ. «Мінфін» також просить забудовників надати фото цього документа з інформацією про кількість зданих квадратних метрів або знаходить ці відомості самостійно у відкритих джерелах. В дозвільній документації не вказуються комерційні назви житлових об'єктів (тільки адреса), а в сертифікаті ДАБІУ відсутні дані про всіх учасників будівельного процесу — забудовників, інвесторів, девелоперів. Тому, після збору первинної інформації про замовників та підрядників, редакція ідентифікує кожну компанію-забудовника за адресою об'єкта. Інформацію беремо з відкритих джерел: пошуковиків, спеціалізованих порталів про нерухомість, офіційних сайтів забудовників. На відміну від банківського ринку, де всі кредитно-фінансові установи на вимогу регулятора розкрили інформацію про кінцевих бенефіціарів, навіть найбільші забудовники, як і раніше приховують реальних власників бізнесу. Часто компанія-забудовник, яка володіє сертифікатом, навіть не згадується в цьому документі. На основі зібраної інформації формується підсумковий рейтинг. У ньому більш високе місце займає учасник, який за звітний період здав найбільшу кількість квадратних метрів. Якщо у декількох забудовників в активі однакова кількість квадратних метрів, підключається ще один показник — кількість зданих в експлуатацію будинків. Якщо і ці показники співпадуть у кількох компаній, то більш високе місце займає той забудовник, який встиг побудувати більше всіх комплексів за час роботи на ринку. У рейтинг включаються всі об'єкти, введені в експлуатацію за звітний період, — від малоповерхових будинків (3 і більше поверхів) до висотних житлових комплексів. До уваги не беруться сертифікати ДАБІУ на об'єкти, які де-факто ще не були здані. Компанії, які відмовилися надати фото сертифікатів і дані про кількість побудованих квадратних метрів, відображаються в кінці рейтингу з позначкою «немає даних». : будинок фізично може бути один, але на кілька черг. Якщо кожна з них отримала окремий документ, то вважалася окремим будинком. Якщо ж один із забудовників здав два будинки з однаковою адресою (корпус 1 і 2 наприклад) і отримав тільки один сертифікат, то в графі «здані будинки» у нього буде показаний один будинок. Інформацію про терміни затримки зі здачею об'єктів ми беремо з відкритих джерел — на спеціалізованих порталах, форумах, на сайтах забудовників. Невеликі затримки — терміном до 3 місяців, в рейтингу не враховуються.  «Мінфін» підкреслює, що кількість зданих в експлуатацію квадратних метрів, об'єктів або квартир не є абсолютним показником надійності того чи іншого забудовника, а лише одним з критеріїв, за яким можна оцінювати компанії. Ми вважаємо, що рішення інвестувати в нерухомість читачі приймають не тільки на підставі рейтингу, а й виходячи з безлічі інших чинників, які дозволяють скласти більш повну думку про той чи інший об'єкт. У рейтингу відображено цільове призначення ділянок, відведених під будівництво кожного з об'єктів. У таблицях воно зазначено у вигляді кодів. Нижче ви можете побачити їх «розшифровку».