Тігіпко продовжує скуповувати активи в Києві


 Бізнесмен і контролер банківської групи ТАС Сергій Тігіпко має намір придбати 50% у капіталі ТОВ «Арена-Сіті» і ТОВ «КАН». Про це свідчать дані Антимонопольного комітету,   stockworld. Тігіпко хоче опосередковано отримати контроль над ТОВ «Арена-Сіті» і ТОВ «КАН». Повідомляється, що АМКУ розгляне питання дозволу T. A. S. Property Limited придбати 50% у капіталі «Арена-Сіті» і «КАН». Згідно з даними Національного банку, компанія T.A.S. Property Limited значиться серед міноритарних акціонерів страхових компаній «ТАС» і «Індустріальна», які входять в банківську групу ТАС Сергія Тігіпка.   При цьому «Арена-Сіті» і «КАН» зареєстровані за однією адресою в Києві, а також мають спільного співвласника — ЕЛ АЙ Інвестментс. Кінцевим бенефіціаром «Арени-Сіті» є Микола Ковальчук.