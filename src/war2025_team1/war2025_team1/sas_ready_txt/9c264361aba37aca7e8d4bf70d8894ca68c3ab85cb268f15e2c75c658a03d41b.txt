Хто може не платити за комуналку під час війни: пояснення Мінрегіону

 Про це в ефірі національного телемарафону розповіла заступниця міністра громад і територій Наталія Хоцянівська, інформує 24 канал. Щоб не оплачувати комуналку, споживач повинен надати комунальним підприємствам підтверджувальний документ. Читайте також  Ринок нерухомості оживає: на яких київських об'єктах відновили будівництво Якщо людина понад 30 днів була відсутня у своєму помешканні, вона має право на перерахунок платежів. Така довідка є підставою для того,  щоб постачальник послуг зробив перерахунок. Щоб оформити довідку необхідно звернутися із заявою до постачальника послуг, а також засвідчити свою відсутність одним із документів: Також у Мінрегіоні додали, що звернення до ЖЕКу звузить процедуру перерахунку. Він стосуватиметься тільки холодної та гарячої води. Проте, якщо споживач надасть інформацію про відсутність газопостачальній компанії, нарахування також буде скореговано.  Крім того, пояснює Хоцянівська, перерахунок не стосуватиметься послуг із теплопостачання та управління багатоквартирним будинком.  Якщо житло зруйновано, комунальні послуги не надаються, відповідно плата не повинна нараховуватися. "Органи місцевого самоврядування проводять обстеження зруйнованого й пошкодженого житла. Ця інформація передається на підприємства. Відповідно нарахування за такими будинками проводитися не може. І навіть якщо білінгові системи налаштовані так, що нарахування здійснюються в автоматичному режимі, коригування обов'язково буде проведено", – розповіла заступниця міністра. Зараз, на час бойових дій, облік заборгованості ускладнений. Ситуація з нарахуванням плати за комунальні послуги в регіонах відрізняється. Особливо складно з розрахунками в регіонах, де ведуться бойові дії, а також на деокупованих територіях. Так, у Покровську Донецької області споживачі розрахувалися за тепло, отримане в березні, на 11%, у Харкові – на 12%. Знизилися платежі й за холодну воду. Є і тилові регіони, де споживачами забезпечені платежі на рівні 100%,  – розповіла Хоцянівська. Рівень погашення заборгованості в містах також відрізняється. Мешканці Сумщини розрахувалися з підприємством "Сумитеплоенерго" за березень на 72%, у Ніжині — на 68%. Рівень розрахунків за постачання холодної води ще вищий. Водночас споживачі Ковеля та Старокостянтинова розрахувалися за спожите в березні тепло на 100%.