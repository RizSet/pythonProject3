Мінрегіон хоче відновити роботу архітектурно-будівельного контролю


 Міністерство розвитку громад і територій ініціює відновлення дії постанови Кабміну № 553 «Про порядок здійснення державного архітектурно-будівельного контролю». Про це   у повідомленні міністерства. Міністр розвитку громад і територій України Олексій Чернишов розповів, що «через відсутність держконтролю, зокрема, зі сторони органів місцевого самоврядування, в українських містах виник будівельний колапс». «Оскільки місцева влада жодним чином не може вплинути на самочинне будівництво, це вже призводить до трагічних наслідків. Ми всі чудово пам’ятаємо інцидент в Одесі, де обвалилася частина житлового будинку, пам’ятки архітектури, внаслідок незаконних робіт забудовника з демонтажу будівлі, що розташована поруч. Така ситуація, на жаль, відбувається по всій країні», – пояснив рішення він. Чернишов розповів, що впродовж останнього місяця зафіксовано понад 70 звернень від органів місцевого самоврядування щодо незаконних забудов, які з’явилися в їхніх містах з березня цього року. Основна їхня скарга, що вони ніяк не можуть вплинути на недобросовісних забудовників. Очільник Мінрегіону переконаний, що відновлення роботи ДАБІ допоможе зупинити незаконне будівництво. Контролюючі органи знову отримають змогу здійснювати перевірки, як за планом, так і позапланово. Міністр наголосив, що цей крок жодним чином не зупиняє реформу містобудування, розпочату в березні цього року. «ДАБІ буде ліквідовано. Крок за кроком ми зупинимо корупцію та хаос, і наведемо лад у питаннях містобудування», – наголосив Чернишов. Реформа ДАБІ почалася 13 березня. Замість одного органу тоді ще міністр розвитку громад і територій, а нині прем'єр-міністр Денис Шмигаль  Державна архітектурна будівельна інспекція України (ДАБІ) була створена в 2014 році і є центральним органом виконавчої влади, діяльність якого спрямовує і координує Кабмін через міністра розвитку громад і територій.