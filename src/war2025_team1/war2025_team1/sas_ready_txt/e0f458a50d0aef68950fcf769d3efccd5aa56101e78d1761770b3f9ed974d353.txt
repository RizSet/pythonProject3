Суд не віддав Приватбанку нерухомість Коломойського в Києві


 Верховний Суд відмовив Приватбанку у стягненні нерухомості компаній групи «Приват» Ігоря Коломойського в рахунок погашення 564 млн грн кредиту, виданого 11 років тому. Про це   Finbalance з посиланням на рішення суду від 31 липня. Приватбанк намагався стягнути земельну ділянку на вулиці Бульварно-Кудрявській, 21 в Києві площею 0,19 га і початковою вартістю 52,6 млн грн. Ділянка належить компанії АС-МВК. Також банк претендував на 92 об'єкти нерухомого майна Компанії з управління активами (КУА) Фінансовий капітал. Він пропонував реалізувати нерухомість на публічних аукціонах. Наголошується, що КУА Фінансовий капітал фігурує в списку «приватівських» структур, що претендують на Промінвестбанк з російським капіталом. Банк хочуть продати на виконання рішення Арбітражного суду Гааги про стягнення близько 160 млн дол з Росії як компенсацію за майно «приватівців», захоплене в Криму після його анексії.