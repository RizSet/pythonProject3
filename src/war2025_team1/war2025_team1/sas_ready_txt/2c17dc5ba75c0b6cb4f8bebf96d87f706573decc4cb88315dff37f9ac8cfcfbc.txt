У Києві зростає попит на місця в коворкінгах: як змінилися ціни

 Водночас перед власниками постало немало завдань. Зокрема, терміново  придбати генератори  або забезпечити інші джерела безперебійного живлення. Читайте також  Вперше на EXPO Real: хто представляв Україну на найбільшій виставці нерухомості у Європі До початку масованих ракетних ударів по енергетичній інфраструктурі у столичних офісних просторах було зайнято у середньому 30% площ. Сьогодні середній показник сягнув 60%. Якщо тенденція триватиме, до кінця року попит зросте до довоєнного рівня, вважає Ігор Джебян, співзасновник застосунку для пошуку місць у коворкінгах. За словами операторів, завантаженість коворкінгів можна порівняти із ситуацією зразка карантинного літа 2020 року. Тоді було зайнято в середньому 50 – 60% площ. Лише у вересні 2020 року цей показник зріс до 73%. Власники гнучких офісів готові вкладати кошти у додаткове обладнання, щоб надати клієнтам можливість працювати. У деяких мережах йдуть на переформатування, аби збільшити кількість окремих робочих місць. Перша тенденція – масова закупівля генераторів. Крім того, мінімізувати ризик знеструмлення допомагає живлення від кількох ліній електромережі. Місячна оренда робочого місця у lounge-зоні або open space у столичному коворкінгу коштує 4 500 – 4 800 гривень (приблизно 120 доларів на місяць). Це майже 90 гривень на годину, або 400 гривень на день. Для порівняння: середні ціни протягом 2021 року коливалися у діапазоні 180 – 220 доларів на місяць.