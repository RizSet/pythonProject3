Оренда комунальних приміщень за 1 гривню: Кличко пояснив механізм пільг для сил оборони

 Про це за підсумками засідання Київради, яке відбулося у четвер 23 червня, повідомив мер Києва Віталій Кличко.  Читайте також  Ринок нерухомості під час війни: державна підтримка для відновлення економіки За словами Кличка, вартість орендної плати за площі, які  перебувають у комунальній власності  територіальної громади міста Києва,  встановлена у розмірі 1 гривні . Пільга поширюється на представників сил безпеки й оборони України. Особлива процедура діятиме впродовж усього воєнного стану та місяць після його скасування. Ми повинні забезпечити повноцінне функціонування сил оборони задля ефективного захисту України та столиці,  – заявив міський голова.  Також депутати схвалили рішення про списання заборгованості за землю об’єктами оборони та розглянули в оновленій редакції програму "Захисник Києва" – для належного фінансування територіальної оборони столиці. Окрім цього, Київська облрада ухвалила 2 програми, спрямовані на допомогу в отриманні житла людьми, які втратили свої будинки внаслідок бойових дій. Про це розповів голова Київської обласної військової адміністрації Олексій Кулеба. Завдяки цим програмам найближчим часом зможемо розпочати будівництво 560 будинків та викуп 2000 квартир,  –  написав  він у своєму телеграм-каналі. Він зазначив, що рішення, які приймаються сьогодні – лише початок відновлення України. 