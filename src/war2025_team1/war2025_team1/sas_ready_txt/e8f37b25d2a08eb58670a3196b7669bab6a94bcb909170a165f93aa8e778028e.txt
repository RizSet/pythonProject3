Головне за середу: новий транш від МВФ, акції забудовників та різке здорожчання бензину


 Україна може у жовтні-грудні цього року отримати транш МВФ у розмірі близько $1,4 млрд, прогнозують в J.P. Morgan. Його можуть виплатити у четвертому кварталі 2021 року, але розглядається можливий діапазон цієї суми від $1 до $1,5 млрд. Проте зазначається, що, враховуючи розподіл SDR (Україна отримала $2,7 млрд), Фонд може виплатити меншу суму. Незабаром компанії почнуть масово переводити своїх співробітників на трудові договори. В них прописуватимуть все — від умов роботи до зарплат і відпусток. Такі зміни прописані в законопроєкті, який реформує трудове законодавство і вже підтриманий парламентом у першому читанні. Що ще зміниться у взаєминах «співробітник-роботодавець», — розбирався «Мінфін». В жовтні забудовники пропонують скромні знижки та продовжують дію вересневих пропозицій. Компанії пропонують покращені планування у нових чергах, лонгують терміни розтермінувань, розробляють індивідуальні умови першого внеску та пропонують подарунки при купівлі акційних квартир. Роздрібні ціни на бензин і дизельне пальне в Україні 13 жовтня 2021 року в порівнянні з попереднім торговим днем різко зросли. Автогаз подорожчав на 2 копійки.