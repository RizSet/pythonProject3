Скасування пайової участі: Як це вплине на ринок нерухомості


 З 1 січня в Україні не буде пайової участі. Тобто забудовник більше не зобов'язаний платити місцевій владі за те, щоб йому дали будувати на тій чи іншій ділянці. Про це йдеться у колонці Вікторії Берещак,  thepage. На 2020 рік встановлено перехідний період – тобто платити ще доведеться. Щоправда, вже за  Адже щоб тобі дали будувати (що далеко не факт), потрібно сплатити пайовий внесок у місцевий бюджет. Він повинен йти на покращення життя району – появу нового садочка, будівництво нових доріг, прокладення свіжих комунікацій тощо. Однак на практиці дуже важко було забудовнику простежити, на що дійсно йшли його гроші. Іноді ситуація складалася так: він виплачував пайовий внесок, а потім ще і ремонтував дорогу, будував садок, щоб РК був привабливим для покупців. Це додаткові інвестиції в проект. А кожна гривня, витрачена на будівництво комплексу, відображається в подвійному, а іноді і в потрійному розмірі вартості на квадраті. Тому є шанс, що скасування зменшить навантаження на будівельний бізнес і корупційні ризики. Але назріває питання: що далі? Інший механізм взаємодії бізнесу і місцевої влади, яка в ідеалі представляє інтереси мешканців? Адже можна просто отримати ділянку, побудувати там РК, збільшити навантаження на локальну інфраструктуру, сісти й умити руки. Це велика спокуса і проблема, яка може вилізти боком. Саме тому є необхідність розробити чіткий взаємовигідний механізм державно-приватного партнерства щодо поліпшення і розвитку району, до якого заходить девелопер. Проблем на місцях вистачає (школи, садочки, комунікації, парки тощо), в їх вирішенні зацікавлені як місцеві жителі, так і майбутні покупці квадратних метрів. Тому фінансово знайти вигідну модель партнерства, яка захищає інтереси всіх стейкхолдерів, треба вже зараз.