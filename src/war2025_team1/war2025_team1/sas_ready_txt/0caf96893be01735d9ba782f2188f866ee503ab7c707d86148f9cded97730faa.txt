Як змінилися ціни на оренду у столиці в березні


 У березні 2023 року медіанна вартість оренди житлової нерухомості в Києві зросла на 3,8% порівняно з лютим, до $5,4/кв. м. У квітні зростання цін може скласти 10%, враховуючи повернення киян після закінчення зими та велику кількість переселенців. Про це повідомляє портал Address.ua. Порівняно з цінами річної давності вартість оренди у Києві досі є на 40% нижчою у доларовому еквіваленті та на 24,7% — у гривні. Середні ціни на столичне житло минулого місяця зросли таким чином: Найдорожчим районом Києва залишається Печерський, де об'єкт коштує близько $735 на місяць, або $10 за кв. м. Мінімальну медіанну ціну на оренду квартир зафіксовано в Деснянському районі — $163 за квартиру, або $4 за «квадрат». Найчастіше орендодавці розміщують пропозиції про однокімнатні квартири — 41% від загальної кількості пропозицій. На двокімнатні припадає 39%, а на «трьошки» — 20%. Водночас найважливішим критерієм пошуку квартир для орендарів є не лише ціни, але й віддаленість від військових об'єктів та об'єктів інфраструктури. Більшість запитів (58%) від клієнтів припадає на двокімнатні квартири. 28% потенційних орендарів шукають для оренди однокімнатні квартири. Багатокімнатними цікавляться 14% орендарів.