Карантин. Київські забудовники недоотримали від продажу квартир близько 4,5 мільярда


 За три неповних місяці карантину київські забудовники недоотримали близько 4,5 млрд грн. Про це заявила директор з маркетингу багатофункціонального житлового комплексу Polaris Home&Plaza Анжеліка Саакян. За її словами, забудовники із запланованих до продажу на період з березня по травень не змогли реалізувати сумарно понад 4 тис. квартир. При цьому втрати чистого прибутку оцінюються в розмірі близько 1,3 – 1,4 млрд грн. «Для 25% споруджуваних об'єктів, фінансування яких ведеться в основному за рахунок коштів покупців, непродані за час карантину квартири, і як наслідок – 
недоотримані кошти для подальшого розвитку проекту, — можуть стати 
важковирішуваною без сторонньої фінансової допомоги проблемою", — зазначила Саакян. Експерт зазначила, що, залежно від формату житла, за останні 2-3 тижні рівень продажів на первинному ринку Києва, у порівнянні з березнем-початком травня, дещо зріс. Так в об'єктах економ-класу кількість проданих квартир збільшилася в середньому на 2%, в будинках бізнес і преміум-класу зростання продажів зафіксоване на позначці близько 4%, а в об'єктах нових форматів – трохи більше 6%. Також у другій половині травня, порівняно з квітнем, кількість звернень у відділи продажів збільшилася в середньому на 15-20%, що свідчить про значну активізацію покупців.