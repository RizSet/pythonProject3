Ціни на "первинку" зростають майже по всій країні: результати дослідження

 Про це йдеться у дослідженні ЛУН, повідомляє 24 канал. Як стверджують експерти порталу, ринок новобудов важливий для спостережень, оскільки є одним із ключових індикаторів для розрахунку темпів відновлення економіки. Читайте також  Ринок нерухомості оживає: на яких київських об'єктах відновили будівництво На початку червня у Києві  відновили роботу на 43 будівельних майданчиках  – це 23% від довоєнного рівня. В області 45 житлових комплексів продовжують будівництво. Це 25% від загальної кількості. Вже є перші забудовники, що повернулися до роботи  в Ірпені та Бучі .   Відновлення будівництва у новобудовах / Інфографіка ЛУН Середня ціна за квадратний метр в столиці збільшилась на 4,4% у доларах до 1 410 доларів за метр квадратний. В області тим часом – зросла на 12,2% до 765 доларів за метр квадратний. Ціни у західних регіонах зросли  від 6,7% у Чернівецькій області  до  15,5% у Хмельницькому регіоні , що є найвищим показником по країні. Ціни за метр зросли  від 4% у Полтавській області  до  12,4% у Вінницькій  в центральному регіоні. Найскладніша ситуація на Сході. Проте навіть попри це перший забудовник у Харкові продовжив будівництво житлового комплексу. Водночас ще на 12 інших об'єктах забудовники відкрили можливість придбати квартиру в новобудові.   Відновлення продажів у новобудовах / Інфографіка ЛУН CMO ЛУН Денис Суділковський підкреслив, що забудовники країни продемонстрували свої наміри продовжити будівництво. Тепер варто спостерігати за тим, як поводитимуться інвестори.  Тепер крок за інвесторами. Наскільки швидко продовжить відновлюватись попит напряму залежить від успіхів ЗСУ, що дарують покупцям нерухомості впевненість у майбутньому нашої країни й збереженні їхніх інвестицій,  – пояснив він. Водночас ціни на новобудови зростають по всій країні. Це, за словами експерта, пов’язано зі суттєвим збільшенням вартості будівельних матеріалів.