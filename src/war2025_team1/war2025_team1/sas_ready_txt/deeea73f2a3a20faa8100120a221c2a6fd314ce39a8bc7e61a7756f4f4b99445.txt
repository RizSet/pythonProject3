ФДМ на 90% виконав річний план надходжень від оренди держмайна


 Фонд державного майна України (ФДМУ) до кінця року перерахує до бюджету країни близько 1,5 мільярда гривень. Про це   у Facebook в. о. голови Фонду держмайна Віталій Трубаров. «Річний план надходжень від оренди державного майна Фонд вже виконав на 90%. Станом на початок вересня ми перерахували до бюджету країни 1 мільярд і 61 мільйон гривень», — написав він. Трубаров також зазначив, що до початку жовтня фонд закриє плановий показник в 1,2 мільярда гривень і до кінця року перерахує в бюджет близько 1,5 мільярда гривень. «Це хороший показник, враховуючи застаріле законодавство щодо оренди державного майна і небажання міністерств і відомств передавати у фонд нові об'єкти оренди», — додав в. о. голови ФДМ.