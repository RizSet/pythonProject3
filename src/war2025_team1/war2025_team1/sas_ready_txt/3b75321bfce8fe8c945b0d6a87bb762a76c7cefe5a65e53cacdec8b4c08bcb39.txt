Чому в Києві зростають ціни на квартири: рієлторка назвала дві причини

 У столиці зараз активізується ринок продажу. Найчастіше житло купують на вторинному ринку, у новобудовах – розглядають рідше. Про це розповіла рієлторка одного з київських агентств нерухомості Валерія Малюцька. Зверніть увагу  Як знешумити стіни у квартирі: професійні поради від девелопера "Навесні, а також з початком осені та до кінця зими завжди зростає попит на нерухомість. Зростання попиту завжди впливає на ціни: чим більше цікавляться житлом, тим більше воно дорожчає. Наразі є декілька причин, чому ростуть ціни на нерухомість", – каже Валерія Малюцька. Перша причина – зараз  активно діє програма вигідних кредитів  "єОселя" з найнижчим відсотками в країні. Приблизно 80% тих, хто купує житло в Києві, – це люди, які скористалися цією програмою. Також можна отримати сертифікати за допомогою "єВідновлення". Друга причина –  зростання вартості будівельних матеріалів  та вища оплата за роботу працівників. У березні середні ціни на квартири з одною кімнатою такі: "Треба розуміти: далеко не факт, що квартира продасться за ту ціну, яку ми бачимо в інтернеті. Коли приходиш та оглядаєш квартиру, власник найчастіше готовий знизити ціну і продати дешевше на 10 – 15%", – каже рієлторка. У Києві є й такі продавці, які не хочуть знижувати ціну, але їх небагато. Адже коли власник формує вартість нерухомості, то приблизно розуміє, за якою ціною його нерухомість швидко куплять, а за якою – довго не продаватиметься.