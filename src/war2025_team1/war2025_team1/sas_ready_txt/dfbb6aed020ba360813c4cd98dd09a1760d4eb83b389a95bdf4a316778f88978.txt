Шмигаль обіцяє іпотеку за мінімальними ставками


 Прем'єр-міністр Денис Шмигаль доручив розробити детальний план запуску іпотечних продуктів за мінімальними ставками. Про це він   у своєму телеграм-каналі. «Житло стає доступнішим для українців. У цьому місяці запрацювала програма „Доступна іпотека під 7%“. Провели нараду щодо подальшого зниження ставки іпотечного кредиту, створення фінансового лізингу та роботи Об'єднаної фінансової житлової компанії», — написав він. Згідно з умовами нової державної програми уповноважений банк видає   з компенсацією державою частини кредитної ставки до рівня 7% річних. Умова — покупка квартири або будинку, нормативна площа яких становить 50 кв. м загальної площі на одну людину або сім'ю з двох осіб і 20 кв. м — на кожного наступного члена сім'ї. На умовах пільгової іпотеки можна придбати переважно сучасне житло в новобудовах — багатоквартирних або приватних будинках, які здані в експлуатацію не раніше, ніж за три роки до початку старту програми. У програмі можуть брати участь українці, середньомісячний дохід яких і кожного з членів сім'ї за останні шість місяців не перевищує десятикратного розміру середньої місячної заробітної плати у відповідному регіоні України. Як зазначив заступник міністра фінансів, голова ради Фонду розвитку підприємництва Юрій Драганчук, «в програмі застосовується трирічне бюджетне планування у рамках бюджетної декларації. Тобто кошти передбачатимуться не протягом одного року, а на наступні три роки». Максимальний розмір такого кредиту обмежений сумою в 2 млн грн, а вартість житла в іпотеку не повинна перевищувати 2,5 млн грн. Отримати пільговий кредит на житло можна на термін до 20 років, а початковий внесок позичальника повинен бути не менше 25% вартості житла. Як писав «Мінфін», 27 січня Кабмін   про здешевлення вартості іпотечних кредитів. Нова процедура дозволить споживачеві отримати іпотеку під 7% річних. Спочатку клієнт домовляється з банком про отримання іпотеки. Далі Фонд розвитку підприємництва виплачує банку компенсацію для того, щоб споживач отримав дешеву іпотеку.