Як змінився ринок нерухомості України у 2023 році

 24 Канал  разом із  Корпорацією Нерухомості РІЕЛ  розповідає, як сьогодні почувається ринок нерухомості, скільки житла ввели в експлуатацію та як змінилися ціни. Про найважливіше – у матеріалі.  До теми  Захисні споруди в новобудовах: чи вплинуть укриття на вартість квартир і терміни здачі об'єкта Згідно з  даними ЛУН , інтерес до теми купівлі квартир у 2023 стабілізувався. Аналітики підкреслюють, що сьогодні українці повертаються до ідеї придбання власної нерухомості. А показник попиту становить 70 – 80%, у порівнянні із періодом до повномасштабного вторгнення. Одним із факторів, що додатково підігрівав ринок, стала  державна пільгова іпотека "єОселя" . Станом на початок грудня, в її рамках  було видано  кредити для 5,4 тисячі сімей на 8 мільярдів гривень. Також зросла кількість акредитованих банками забудовників.  Аналітики переконані, що саме впровадження програми стабілізує настрої на ринку та стимулює потенційних покупців діяти більш рішучо. З цим погоджуються і представники Корпорації Нерухомості РІЕЛ. Девелопер продовжує активно рухатися в сторону розширення переліку об’єктів, які можна придбати в кредит за допомогою  "єОселя" під 3% або 7% річних . Зараз тут доступні до оформлення як готові квартири у будинках, що введені в експлуатацію, так і безліч варіантів нерухомості у житлових комплексах, які перебувають на фінальній стадії будівництва. Останніми нам акредитували кілька черг у житлових комплексах "Брама" і "Вежа", що є частиною масштабного проєкту "Містечко Підзамче". Маємо вже підтверджені угоди,  – діляться в КН РІЕЛ.   ЖК "Містечко Підзамче. Вежа" від КН РІЕЛ / Фото РІЕЛ Ще одним прикладом кооперації держави та забудовників стала запущена у травні 2023 року  програма "єВідновлення".  До середини грудня 2023 року українці вже подали понад 62 тисяч заяв про отримання фінансової допомоги за пошкоджене майно. Серед них 26,5 тисяч заявників отримали виплати на відновлення домівок. Із серпня послуга доступна й для українців, чиє житло було зруйноване повністю. Вони можуть подати заяву в Дії й згодом отримати кошти на купівлю нової домівки. Це стало ще одним стимулом для формування попиту на нове житло.   "єВідновлення": кількість заявок на відновлення житла / Інфографіка ЛУН Більше  КН РІЕЛ долучилася до програми "єВідновлення": що це означає для українців У 2023 році кількість відкритих відділів продажу зросла на 83%, тобто на ринок повернулося ще 5% забудовників, котрі тимчасово зупинили діяльність тогоріч. Утім, навіть попри це кількість реалізованих об'єктів скорочується.  Хоч у першому кварталі 2023 темпи введення житла в експлуатацію дорівнювали показникам 2019, за три квартали поточного року в експлуатацію було введено відчутно менше житла, ніж у 2022. Так, у столиці зафіксовано зниження на 15%, у Київській області – на 35%, у Дніпрі – на 34%, у Львові – на 38%. Стан первинного ринку нерухомості / Інфографіка ЛУН Однак це цілком закономірна та передбачувана тенденція, зазначають аналітики. Вони пояснюють, що у 2022 році компанії добудовували те, що розпочали задовго до вторгнення. Водночас зараз ми можемо побачити більш реалістичну картину.  До того ж за підсумками року можна побачити компанії, які "втрималися на плаву" й не просто продовжили роботи на об'єктах, але й змогли довести проєкти до фінального етапу. Наприклад,  КН РІЕЛ ввела в експлуатацію 15 об'єктів у Києві та Львові . Серед них:   ЖК Riel City від КН РІЕЛ / Фото РІЕЛ Окрім цього девелопер  розпочав роботу над новим житловим простором бізнес-класу Maxima Residence  на Печерську. Цей проєкт буде реалізований спільно із турецькою компанією Bosphorus Development.  ЖК Maxima Residence від КН РІЕЛ / Фото РІЕЛ Як і прогнозувалося раніше,  собівартість будівництва упродовж 2023 року поступово зростала . На це продовжує впливати здорожчання будівельних матеріалів та дефіцит робочої сили.  Цей аспект добре видно на кінцевій вартості квадратного метра практично у всіх містах України. Особливо додала в ціні Харківська область (+35% річних). Також житло подорожчало у Кіровоградській області (+26%). Трійку закриває Хмельницька область (+22%).  Цікаво, що за рік вартість "первинки" несуттєво просіла на Львівщині та у Києві. При цьому новобудови в цих регіонах однаково входять в топ-5 найдорожчих в Україні.  Аналітики підсумовують, що за відсутності ескалації, українці можуть очікувати на стабілізацію ринку і конвертацію відкладеного попиту в нові угоди. А це своєю чергою призведе до корекції цін на житло.