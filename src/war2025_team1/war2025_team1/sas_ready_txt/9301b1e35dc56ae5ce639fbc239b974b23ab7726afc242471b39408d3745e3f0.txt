Учетверо менше іпотек та загальне падіння ринку нерухомості: підсумки 2022 року


 Іпотечне кредитування все ще залишається недоступним, а через те — й не затребуваним українцями. У 2022 році кількість іпотечних кредитів суттєво знизилась. Про це   у даних Опендатабот. Перед початком великої війни в Україні стався «бум» іпотек для квартир та житлових будинків — нотаріуси посвідчили понад 33,6 тисяч таких угод у 2021 році. За рік повномасштабного вторгнення їх кількість скоротилася учетверо — до 5,4 тисяч. Скорочення помітне навіть у порівнянні не з такими вдалими, як 2021, роками. Якщо порівняти з кількістю іпотек на житло за 2018−2020 — тоді, в середньому, погоджували 11 тисяч угод на рік. Приблизно така сама ситуація й з іпотеками, що стосуються земельних ділянок: −3х у порівнянні з 2021 роком та −1,7х — у порівнянні з 2018−2020 рр. Загалом за весь 2022 рік нотаріуси засвідчили 100 710 договорів купівлі-продажу квартир та житлових будинків. Це у 3 рази менше за показник останніх років. Починаючи з 2017, в середньому, нотаріуси посвідчували 293 тисячі договорів купівлі-продажу нерухомості на рік. Пік, знову ж таки, припав на 2021 рік — тоді було зареєстровано 325 174 договори. Схожа ситуація у 2022 склалася й з купівлею-продажем землі. Кількість проданих земельних ділянок зменшилася у 2,3 рази за рік. Нотаріуси посвідчили 133 447 таких угод.