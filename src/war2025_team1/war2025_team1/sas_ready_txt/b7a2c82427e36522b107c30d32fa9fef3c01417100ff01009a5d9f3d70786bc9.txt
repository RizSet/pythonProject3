Українці продовжують активно скуповувати житло в Польщі


 Українці за 2019, як і попередні 4 роки, лідери серед іноземців за обсягом нерухомості, що купується в Польщі. До 2015 року лідерами були німці, ірландці, італійці та іспанці. Про це йдеться у повідомленні аналітичного центру міжнародної компанії з працевлаштування Gremi Personal (Польща, Гданськ). Для порівняння, за 2019 році українці придбали 160,7 тис кв метрів житлової та комерційної нерухомості, тоді як німці — лише 50 тис кв м. Українці купують не тільки квартири, але й землю, на яку їм ще потрібно отримувати дозвіл Міністерства внутрішніх справ і адміністрацій. У 2019 видано 270 таких дозволів на сумарну покупку 53,3 га землі. Українські громадяни-заявники вказували, що основною метою покупки нерухомості було задоволення житлових потреб. Тоді як всі інші покупці — німці, скандинави, білоруси, британці, італійці — здійснювали покупки в інвестиційних цілях. Українці найчастіше купують квартири там, де найлегше знайти роботу, тобто в Варшаві, Кракові, Вроцлаві, Познані та Гданську. Треба враховувати, що дані Міністерство внутрішніх справ і адміністрації Польщі та адміністрації не повною мірою відображають кількість угод, адже деякі нотаріуси надсилають інформацію про них з великою затримкою або забувають про ці обов'язки. Такі тенденції з нерухомістю прямо вказують на зростаючий намір українців інтегруватися в Польщі. Це спостерігається кілька останніх років і навіть пандемія і локдаун ці тенденції не змінили. «Соціальний пакет» від польського уряду мотивує українців, які мають ВНЖ в Польщі з доступом до ринку праці, залишитися там на тривалий термін і перевезти до себе родину. З 2019 року українці можуть щомісяця отримувати 500 злотих (близько 3 600 грн). допомоги на кожну дитину в рамках програми «Сім'я 500+». Щорічно до нового навчального року українські сім'ї можуть розраховувати на 300 злотих на дитину-школяра за програмою «Добрий старт 300+» для збору в школу. Крім того, з 1 серпня 2020 року для українців доступний туристичний бон, покликаний підтримати сімейний відпочинок і внутрішній туризм в Польщі в зв'язку з пандемією. Також польський уряд підтримує незаможні українські сім'ї харчовими наборами до свят, виплатами соціальних стипендії для студентів з сімей з невисоким доходом, а ті українці, які працюють в Польщі офіційно, у подальшому можуть розраховувати на польську пенсію.