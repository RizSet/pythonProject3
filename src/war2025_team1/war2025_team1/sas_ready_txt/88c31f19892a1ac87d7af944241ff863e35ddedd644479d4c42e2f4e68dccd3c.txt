З лютого попит на оренду квартир у Києві зріс на 120%: як це вплинуло на ціни

 Про це йдеться у новому звіті від  застосунку Bird.  При цьому ціни на житло майже не змінились у порівнянні з попереднім місяцем, пише  24 канал .  Читайте також  Що врахувати перед початком перепланування квартири: поради девелопера Згідно із оприлюдненими даними, попит на оренду житла у Києві  підвищився на 120%  у порівнянні із кінцем лютого – початком березня. При цьому ціни на однокімнатні квартири  залишилися на тих же відмітках,  що у серпні. Аналітики додають, що незначні відхилення спостерігаються у 2 та 3-кімнатних квартирах.   Попит на столичне житло продовжує рости / Інфографіка bird Медіана вартість однокімнатної квартири / Інфографіка bird Як і у серпні 2022 року, ціна за оренду однокімнатної квартири в Києві становить  9 тисяч гривень.  Для порівняння у лютому аналогічне житло коштувало 13 тисяч гривень на місяць. Медіана вартість двокімнатної квартири / Інфографіка bird Медіана вартість трикімнатної квартири / Інфографіка bird Вартість трикімнатного житла теж опустилася. Якщо наприкінці серпня середній цінник по місту становив 24 900 гривень на місяць, зараз вартість житла  впала до 20 200 гривень .  Нагадаємо, згідно з  опитуванням на OLX Нерухомість , 83% орендодавців планують надалі здавати в оренду своє помешкання. Понад 17% господарів почали робити це після 24 лютого.  До речі, найбільший попит по Україні має бюджетне  однокімнатне житло.  Його  пропонували  в Деснянському, Святошинському, Дніпровському, Оболонському, Подільському, Дарницькому районах Києва. Однак, за словами рієлторів, зараз таких квартир практично немає, тому орендарям все частіше пропонують двокімнатну альтернативу. 