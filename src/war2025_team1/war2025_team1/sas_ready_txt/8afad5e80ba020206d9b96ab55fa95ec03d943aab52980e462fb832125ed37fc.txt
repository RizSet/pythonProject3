Яке житло найбільше купують та орендують у Черкасах: рієлтока про попит і ціни

 Місцева рієлторка Надія Калашник каже, що ближче до квітня ринок нерухомості має активізуватися. Люди зараз "в режимі очікування весни" та нових змін у законі про мобілізацію. Зверніть увагу  Що таке житлова та загальна площа будівлі: пояснення девелопера "Ринок живий! Але, звісно, шаленого попиту на купівлю нерухомості немає. В принципі, і до повномасштабного вторгнення січень та лютий завжди був не активний на продажі. Тому, станом на 15 лютого,  ринок в очікуванні весни , нових прийнятих змін стосовно мобілізації та фінансування на поточний рік. На мою думку, ближче до квітня ринок має більше активізуватися", – вважає рієлторка. Наразі в Черкасах є запити на житло різного цінового сегмента: як на дешеві кімнати, так і на дорогі елітні квартири чи приватні будинки від 100 тисяч доларів. Що стосується тенденції вибору, то переважно люди не хочуть купувати житло в дуже старих будинках.  Новобудови завжди були в пріоритеті. "Новобудови завжди мають велику зацікавленість у потенційних покупців, але тут і ціна буде максимально відповідною до метра квадратного, адже тут багато переваг перед старим фондом: закрита територія, відеоспостереження, консьєрж на вході, жива охорона території, гарні дитячі майданчики, паркомісця, гарні підʼїзди", – каже Надія Калашник. Найбільший попит зараз мають  одно- та двокімнатні квартири від 20 до 40 тисяч доларів . Їх рієлтори називають "гарячими пиріжками". Якщо аналізувати ринок оренди, то найбільше запитів є на житло за ціною  від 5 до 15 тисяч гривень . Хоча за останній рік з'явилося багато пропозицій дорогих квартир, які теж мають попит. 