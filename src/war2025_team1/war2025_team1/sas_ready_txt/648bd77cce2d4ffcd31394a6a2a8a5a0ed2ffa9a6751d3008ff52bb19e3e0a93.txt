Чи доречно відбудовувати Україну, допоки триває війна: думка експерта

 Чому це так важливо розповів Міжнародний експерт з архітектури Андрій Яцентюк. Зібрали найважливіше.  Читайте також  Вільних помешкань лишилось небагато, – девелопер про житло, яке розмітатимуть після перемоги Яцентюк наголошує, що варто поспішати з відбудовою України, оскільки цей процес вимагає колосальної кількості ресурсів – зокрема, і фінансових. Оформлення комерційного кредиту для компанії може займати 1 – 2 роки. А для країни з негативним інвестиційним рейтингом – ще більше.  Так, війна триває і може тривати ще довго. Але деякі території вже звільнені, посилені та захищені – і їх потрібно відновлювати, щоб людям було куди повертатися. Починаючи з Київської області, Чернігова,  – зазначив Яцентюк. Крім того, на міжнародній арені досі фігурує питання корумпованості в країні. Щоб отримати донорську допомогу, слід ухвалити низку законів, завершити реформу судової системи і формування антикорупційної прокуратури. Вже є прецедент, під час бойових дій, коли такі потрібні Україні кошти, 30 мільярдів доларів було загальмовано саме через питання цільового використання такої допомоги. Європа теж не поспішатиме гарантувати, якщо в нас не пройде антикорупційне оновлення,  – додав експерт.  Яцентюк зазначає, що будівництво буде відрізнятися від попередньої практики. Як мінімум, з'являться обладнані укриття. Зараз лунає багато порівнянь з Ізраїлем. І в цьому є сенс, але тільки певною мірою – там не скрізь житло, пристосоване для воєнних ризиків: в Секторі Газа – так, а на набережній Тель-Авіва висотки стоять,  – розповів він.  Тож усе наразі залежить від оцінки потенційної небезпеки. Паралельно, на думку Яцентюка, відбудовувати Україну варто не тільки швидко, але й якісно. Він прояснює це запитом людей на естетику. Щоб країна знов розквітла, маємо прищепити українцям красу,  – підсумовує він. Собівартість будівництва в Україні сильно зросла, а платоспроможність покупців зменшилася, причому радикально. Виходить – економічний горизонт відновлення житлового фонду дуже сумнівний без іпотечного кредитування. Мабуть, має бути якась програма "Доступне житло" – наприклад, під 5% на 30 років,  – вважає експерт. Він додає, що зараз нашу систему слід адаптувати і робити це максимально прозоро. "Чисто з архітектурного погляду було б доречно залучати до відбудови представників країн, які мають такий досвід. Не операційно, а як стратегічних, концептуальних супервайзерів. Так, у нас є висококласні спеціалісти, але, по-перше, їх і не багато, а по-друге, нам не слід бути самовпевненими – ми не маємо такого прямого досвіду в таких масштабах", – розповідає Яцентюк.  Також, на його думку, важливо заручитися наглядом країн-партнерів І не стільки в архітектурному, скільки у фінансовому плані.