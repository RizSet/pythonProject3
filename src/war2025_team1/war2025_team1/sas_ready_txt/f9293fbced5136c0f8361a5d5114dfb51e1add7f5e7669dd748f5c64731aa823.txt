Як змінилися ціни на житло в західних регіонах з початку війни: цифри вас здивують

 Зараз вартість житла в західних регіонах дещо внормувалася. Оглядачка ринку нерухомості Вікторія Берещак розповідала, на скільки зросли ціни на квартири з початку повномасштабного вторгнення та чи можуть вони знизитися найближчим часом. Зверніть увагу  Будівництво буде локомотивом розвитку, – девелопер про перспективи українського ринку житла Зростання вартості житла подекуди сягало  від 70 до 150%.  Показник залежав від рівня вакантності та попиту в тому чи іншому регіоні. На первинному ринку ціни суттєво зросли у Львові, Ужгороді, Тернополі, Луцьку, Чернівцях, Івано-Франківську. Ціни "злетіли" в першому півріччі 2022 року. Зараз вони тримаються на такому ж високому рівні, однак різкого підвищення немає, бо й ажіотаж вже не той. Зараз на первинному ринку, як не дивно, Львів обганяє Київ на кілька відсотків за середньозваженою вартістю "квадрата", а Дніпро та Ужгород дихають у спину столиці, адже різниця в ціні сягає приблизно 6 – 8 тисяч гривень на квадратний метр,  – каже експертка. Чи подешевшають квадратні метри? Вікторія Берещак вважає, що поки регіони-рекордсмени залишаються хабами, часто-густо перенаселеними ВПО, суттєвого подешевшання чекати не слід. Це стосується як первинної, так і вторинної нерухомості. "Тому сподіватись, що "колись воно впаде", марна справа: надалі ціни будуть залишатися приблизно у такому ж діапазоні, аж допоки велика частина переселенців не повернуться додому і ринок не стабілізується. І навіть за цих умов стабілізація не буде виглядати як падіння, скоріше як незначний відкат з урахуванням реального рівня попиту та ринкової кореляції попит-пропозиція на той момент", – пояснила оглядачка нерухомості.