Українські чиновники задекларували нерухомість у 43 країнах світу. Інфографіка


 Українські чиновники у 2017 році задекларували 915 об’єктів нерухомості у 43 країнах світу. Про це йдеться у   «Bihus.Info». Їхня загальна площа перевищує 2 млн квадратних метрів, або 212 гектарів. «Це приблизно у 1,5 рази більше площі усієї землі під резиденцією «Межигір’я» Віктора Януковича», — зазначають журналісти. Зазначається, що найчастіше декларанти вкладали кошти у купівлю квартир та апартаментів — їх нарахували 550 штук, тобто 60% від усієї нерухомості. Рекордсменом у цій категорії став депутат Вадим Новинський, який задекларував 5 квартир у Росії загальною площею 996,3 кв. м.