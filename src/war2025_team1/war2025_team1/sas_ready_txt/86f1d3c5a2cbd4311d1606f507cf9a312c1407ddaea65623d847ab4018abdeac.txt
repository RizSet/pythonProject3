Банки в січні видали 676 іпотечних кредитів на загальну суму 1,1 млрд грн — НБУ


 Обсяг наданих населенню іпотечних кредитів у січні 2024 року порівняно з попереднім місяцем (груднем 2023 року) скоротився на третину, водночас більш ніж удвічі перевищує показник за аналогічний період минулого року (за січень 2023 року). Про це йдеться в даних  . Про видачу нової іпотеки в січні поінформували сім банків, що кредитували придбання житла. Більшість угод, як і раніше, укладалася на вторинному ринку нерухомості. Як зазначає  , рушієм іпотечного сегмента залишається пільгове кредитування в межах програми «єОселя» (майже всі   протягом останнього року надано в межах цієї програми). 
 Середньозважена ефективна ставка за іпотечними кредитами у січні третій місяць поспіль залишилася на рівні 7,6% річних. У регіональному розрізі найбільше іпотечних кредитів у січні видано в м. Київ та Київській області — 300 договорів на загальну суму 555 млн грн (50% від загального обсягу), Одеській (49 договорів на 71,6 млн грн), Львівській (32 на 59,4 млн грн) та Вінницькій (32 на 53,6 млн грн) областях.