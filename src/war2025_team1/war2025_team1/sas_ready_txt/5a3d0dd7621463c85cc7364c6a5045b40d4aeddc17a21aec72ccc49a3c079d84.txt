Президент пообіцяв нове житло переселенцям, військовим та бюджетникам


 Усіх, хто втратив житло внаслідок бойових дій забезпечать новим. Також житло отримають військовослужбовці і бюджетники, що роками чекали на нього. Про це заявив Президент Володимир Зеленський у своєму відеозверненні. Передбачається, що отримання житла розділять на 3 етапи. Спершу його мають виділити вимушеним переселенцям. «Я поставив завдання, щоб на першому етапі були забезпечені тимчасовим житлом усі наші переселенці. Ті, чий дім зруйнований війною. Тимчасовим, поки не відновимо їхнє житло. Або поки люди не отримають компенсацію квадратними метрами чи грошима», — заявив глава держави. На другому етапі передбачається відновлення житла, яке намагалися знищити російські окупанти. А на третьому — забезпечення житлом усіх, хто захищав чи захищає державу, але власного житла так і не має, а також бюджетників, що стоять в черзі на нього. «Не може більше бути такого, що людина віддає все життя військовій службі, але виходить на пенсію, не маючи власної квартири. Не може більше бути такого, що син чи донька захищають Україну на війні, а батько й мати не мають власного житла та змушені жити на зйомній квартирі чи шукати інші варіанти. Не може більше бути такого, що лікар чи медична сестричка, вчитель чи правоохоронець усе життя чесно віддають справі, а залишаються в гуртожитку на десятки років, якщо не на все життя», — наголосив Президент. 1 квітня Верховна Рада схвалила у першому читанні законопроект № 7198 про компенсацію за пошкодження та знищення окремих категорій об'єктів нерухомого майна внаслідок бойових дій. Документом передбачається, що компенсація надається у вигляді: Граничний розмір компенсації у вигляді об'єкта нерухомого майна не може перевищувати вартості 150 кв м за один об'єкт нерухомого майна. :  Обрахунок вартості 1 кв м площі об'єкта нерухомого майна здійснюється за методикою, визначеною Кабінетом Міністрів.