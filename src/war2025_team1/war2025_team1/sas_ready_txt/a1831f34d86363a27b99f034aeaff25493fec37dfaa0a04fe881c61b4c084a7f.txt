«Монстр» на ринку: власники почали продавати квартири у скандальному будинку на Подолі

 
 
 ЖК «Поділ Престиж» на Нижньому Валу відомий киянам як будинок-монстр на Подолі. Від початку свого будівництва об’єкт потрапив у гучний скандал. 
2011 року ТОВ «Пателі Лізинг»   і почало будівництво офісно-житлового комплексу на вісім поверхів, а 2013-го, без погодження з містом, добудувало чотири додаткових поверхи. Цим забудовник порушив заборону зводити будівлі вищі за 27 метрів в історичній частині Подолу та норми об’ємно-просторової композиції району. 
Але забудовник подав апеляцію. У жовтні 2020-го Північний апеляційний господарський суд скасував рішення і закрив провадження. Пізніше ухвалу оскаржили в касаційній інстанції. У березні 2021 року Шостий апеляційний адміністративний суд Києва   Окружного адмінсуду й уже у вересні знову заборонив тоді ще ДАБІ видавати «будинкові-монстру» сертифікат про введення в експлуатацію. 
На сьогодні історія скандального ЖК не закінчена, судові справи тривають. Висновки експертиз щодо можливості демонтажу та рішення різних судових інстанцій суперечать одне одному. Але будинок, попри всі юридичні негаразди, функціонує, заселяється і активно представлений на ринку вторинної нерухомості. 
 На порталах продажу вторинної нерухомості квартири в ЖК «Поділ Престиж» продаються за ціною від $1500–1700 за квадратний метр у стані «від забудовника» до $2000–2200 за 1 кв. м з ремонтом. За оцінкою Віталія Чернецького, спеціаліста з продажу нерухомості KDU Realty Group, заявлені ціни є ринковими для локації, якщо не брати до уваги проблемну історію та статус об’єкта. 
«Одна справа, за скільки їх виставляють на продаж власники. Інша – скільки за них готові запропонувати потенційні покупці. У будь-якому разі статус будинку нівелює всі його переваги», – стверджує Чернецький. 
Рієлтор каже, що цей будинок унікальний тим, що в історичній частині Подолу він майже не має конкурентів. Найближчі співставні за класом нові ЖК розташовуються на вул. Глибочицькій, а це вже трохи інша місцевість. Тому покупці, які націлені саме на цю локацію, можуть розглядати такий варіант: «Ризикнути, щоб жити в топовій локації Подолу, може бути цілком усвідомленою стратегією». 
«У цьому варіанті люди вже мають право власності на своє житло і захищатимуть його. Отже, конфлікт із двостороннього, «забудовник – міська влада», перетворюється на трьохсторонній – плюс власники квартир», – каже фахівець із нерухомості. 
«Наразі для знесення будинку немає ані наявного дієвого механізму, ані грошей, ані розуміння, що робити з власниками тих квартир, частина з яких вже оздоблені й заселені», – каже юрист, консультант із купівлі нерухомості Kudoyar&Co Іван Кудояр. 
 Таких будинків, які існують фізично й живуть власним життям, але не мають сертифіката про введення в експлуатацію, у Києві багато. За практикою рієлторів, продати таку квартиру можна двома шляхами. 
  – звична для первинного ринку процедура відступлення права вимоги. Людина сплачує за право вимоги на квадратні метри за інвестиційним договором і може роками жити в будинку, очікуючи офіційного введення в експлуатацію. 
  – оформлення права власності через суд. За наявною процедурою, якщо подати до суду потрібний пакет документів, зокрема інвестиційний договір, докази відсутності заборгованостей перед забудовником тощо – суд видасть документ про право власності. 
Оскаржити право власності за таким документом набагато складніше, аніж отримати. 
 Щоб повністю легалізувати квартиру в такому будинку, вона має змінити кілька власників. «Впевнений, що більшість із тих, хто зараз продає квартири на Нижньому Валу, 27–29, не є первинними інвесторами. Коли право власності на квартиру має історію з кількох власників, скасувати його майже неможливо. Адже той, хто купував у попереднього власника, має «чисту» угоду», – каже Іван Кудояр. 
Віталій Чернецький припускає, що одним із мотивів виставляти квартиру на продаж також може бути небажання в непевні часи вкладати кошти в ремонт нерухомості з додатковими ризиками. А також прагнення «вискочити» з цієї історії, хай якою привабливою вона виглядала на початку. 
З іншого боку, на думку Івана Кудояра, є висока ймовірність, що будинок простоїть у нелегальному статусі ще кілька років і таки отримає сертифікат: «Тоді ціни в ньому відразу зростуть і сьогоднішній ризик може перетворитися на вигідну інвестицію». 
«Не всі потенційні покупці, особливо ті, хто приїхав до столиці нещодавно, знають історію цього «монстра». Я завжди зауважую, що цього будинку формально «не існує», і не працюю з такими пропозиціями», – каже Віталій Чернецький.