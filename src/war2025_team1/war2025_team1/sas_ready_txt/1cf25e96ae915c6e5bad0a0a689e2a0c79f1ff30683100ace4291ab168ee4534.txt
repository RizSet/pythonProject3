Коли почне діяти закон про компенсацію за зруйноване житло

 Закон почне діяти вже в травні цього року. Про це заявила голова партії "Слуга Народу" Олена Шуляк під час брифінгу, повідомляє  24 канал . Зверніть увагу  Що таке технічний паспорт будинку та хто оплачує його виготовлення Закон наразі перебуває на підписі у голови Верховної Ради, потім відправиться на підпис до президента. Закон визначає два місяці для розробки урядом відповідних нормативно-правових актів. Ми сподіваємося, що вже в травні цей закон запрацює,  – сказала Шуляк. Кабмін має оцінити стан ринку житла й затвердити ціну квадратного метра для компенсації в кожному регіоні. Наразі через Дію українці подали вже 335 тисяч заявок про пошкодження або руйнування житла. Обсяг заявлених руйнувань – майже 23 мільйони квадратних метрів. Найбільше заявок про руйнування в Донецькій, Харківській та Київській областях. Компенсації виплачуватимуть по черзі. Найперше – військовослужбовцям, демобілізованим, багатодітним сім'ям та людям з інвалідністю.