Яким буде податок на нерухомість у 2022 році: ДПС назвала нову ставку

 Оскільки з нового року розмір мінімальної заробітної плати становитиме 6500 гривень, а прожитковий мінімум для працездатних осіб — 2 481 гривню, зросте й розмір ставок податку на нерухоме майно. Читайте  Чи варто купувати житло в кредит без першого внеску: пояснення девелопера Загальна ставка податку на нерухоме майно у 2022 році  становитиме 97,5 гривень за 1 квадратний метр  бази оподаткування. Ставка зумовлена Податковим кодексом України, згідно з яким вона має становити не більше 1,5% розміру мінімальної заробітної плати, встановленої законом на 1 січня звітного року. У відомстві також наголосили, що вона відрізняється від ставок на земельну ділянку. Раніше ми розповідали про   порядок сплати податку на нерухомість . Так, повідомлення щодо необхідності оплатити платіж повинні приходити до 1 липня. З моменту отримання повідомлення-рішення платник податків має 30 календарних днів, щоб внести необхідну суму. Якщо заплатити пізніше, то додатково нараховується штраф у розмірі 10% суми платежу. Якщо оплата протермінована на більше ніж 30 днів, штраф зростає до 20% цієї суми.