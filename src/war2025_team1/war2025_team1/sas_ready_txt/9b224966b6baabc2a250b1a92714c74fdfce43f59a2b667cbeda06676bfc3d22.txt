Мінрегіон обмежить допустимий відсоток забудови земельної ділянки


 Мінрегіон обмежить допустимий відсоток забудови земельної ділянки в залежності від поверховості будівлі для забезпечення благоустрою території. Про це повідомив заступник міністра регіональної політики, будівництва та житлово-комунального господарства Лев Парцхаладзе на своїй сторінці у  . «Сьогодні в чинній ДБН (державна будівна норма — ред.) відсутні граничні параметри забудови земельних ділянок щодо поверховості, і тому вони часто забудовуються на 90%, а то і на всі 100%. Звичайно, місць для дитячих майданчиків, відпочинку жителів, озеленення та іншого благоустрою при такій забудові немає. Тому в оновленому проекті ДБН ми вводимо максимально допустимий відсоток забудови ділянки, щоб виключити її суцільну забудову по всьому периметру без благоустрою для жителів», — пояснив Парцхаладзе. Він додав, що ДБН буде встановлювати, що зі збільшенням висотності забудови під неї буде відводитися менший відсоток ділянки за рахунок збільшення облаштованій прилеглої території. Якщо будинок має різну поверховість, до уваги береться середня висота. «Що вищий будинок і більша кількість жителів там проживає, то більше комфортних умов має бути створено для них. Наприклад, для проектування будинку понад 11 поверхів максимально допустимий відсоток забудови земельної ділянки — 30%, решта 70% — облаштування зелених насаджень, зон відпочинку і дитячих майданчиків», — пише Парцхаладзе. Крім того, ДБН поширюється тільки на нове будівництво, при реконструкції враховуються існуючі розміри ділянки і відсоток забудови.