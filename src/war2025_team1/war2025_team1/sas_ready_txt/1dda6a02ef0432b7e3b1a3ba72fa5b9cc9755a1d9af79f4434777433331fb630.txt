Ukraine is Home: в Україні запустили платформу для забезпечення житлом постраждалих внаслідок війни


 В Україні запустили платформу «Україна — наш Дім» (Ukraine is Home) для забезпечення житлом людей, чиї будинки були пошкоджені або зруйновані під час війни. Відповідний меморандум про співпрацю   Мінінфраструктури та Управління Верховного комісара ООН у справах біженців. Нова платформа дозволить поєднати гуманітарні програми з проведення екстрених ремонтів та відбудови житла з поточними планами та програмами відновлення уряду, що реалізуються за підтримки міжнародних фінансових інституцій. Платформа також дозволить міжнародним партнерам, бізнесу, гуманітарним організаціям, донорам та МФО інтегрувати інформацію про пошкодження, затребувану та надану допомогу для відновлення та забезпечення житлом. «Ключові ініціативи, які є у фокусі проєкту Ukraine is Home — по-перше, це прозора та справедлива компенсація за пошкоджене та зруйноване житло, механізм якої визначає законопроєкт 7198, по-друге — на основі механізму „єПідтримка“ плануємо забезпечити пряму допомогу громадянам для відновлення житла, по-третє - будівельні хаби, децентралізовані склади, які будуть містити наперед закуплені будівельні матеріали для забезпечення нагальної потреби для проведення термінових ремонтів», — прокоментував міністр Олександр Кубраков. Також меморандум передбачає співпрацю в розробці цифрового управління відбудовою, яке полегшить оцінку пошкоджень та виокремлення потреб для відбудови.