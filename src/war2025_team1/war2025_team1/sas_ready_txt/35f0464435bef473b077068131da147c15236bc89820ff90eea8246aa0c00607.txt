Яка нерухомість збереже прибутковість в кризу


 Все більш привабливою нішею для інвестування в нерухомість під час кризи стають data-центри. Про це в інтерв'ю «Мінфіну»   інвестиційний консультант з Фінляндії, який спеціалізується на дохідних об'єктах, Ерік Розенфельд. Зростання потреби в онлайн послугах — від замовлення їжі до Zoom – привело до значного збільшення цифрової інформації, яка повинна десь зберігатися. «Величезні комп'ютери з великою пам'яттю, куди завантажуються всі дані, повинні знаходитися в спеціально обладнаному приміщенні. А це і є нерухомість. Тому data-центри сьогодні просто чудова тематика», – підкреслює Ерік Розенфельд.   Він зазначає, що на створення і розвиток сховищ інформації потрібні гроші. І вхід інвесторів вітається. «Є різні варіанти входу – і через акції, і через облігації. Так що можна заробляти як за рахунок дивідендів, так і на зростанні вартості акцій», – розповідає інвестиційний консультант. Інвестувати в data-центри, за словами експерта, можна через інвестиційні трасти REIT. При цьому поріг входу може стартувати навіть від €300.   За інформацією дослідницької компанії Technavio, за період з 2020 по 2024 рік глобальний ринок data-центрів має зрости майже на $305 млрд, збільшуючись щорічно в середньому на 17%. Цікаво, що в первинному прогнозі на п'ять років, який був випущений в серпні минулого року, йшлося про $284 млрд. Надбавку експерти пов'язують з поширенням коронавірусу і зростанням онлайн-послуг у зв'язку з локдауном.