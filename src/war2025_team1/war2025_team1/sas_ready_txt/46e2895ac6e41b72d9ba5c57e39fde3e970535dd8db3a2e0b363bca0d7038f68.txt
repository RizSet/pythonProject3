Ощадбанк знизив відсоткові ставки за іпотечними кредитами


 Ощадбанк оновив іпотечні програми, знизивши відсоткові ставки за кредитами в діапазоні від 3 до 4,49 п.п. Про це йдеться у повідомленні банку. Ощадбанк розробив програми кредитування на будь-який смак із можливістю отримання іпотечного кредиту зі ставкою від 11,99%, зокрема в рамках програми «Звісно, 15». «Усі очікують перезапуску іпотечного кредитування. Особливо клієнти, адже їм потрібні доступні кредити. Політика НБУ дає банкам чіткий сигнал для перегляду ставок у бік зниження. Враховуючи тенденції грошового ринку, Ощадбанк одним з перших серед банків розпочав системне зниження як депозитних, так і кредитних ставок. Далі буде», – зазначив голова правління Ощадбанку Андрій Пишний. У 2019 році Ощадбанк надав іпотечних кредитів на 555 млн грн.