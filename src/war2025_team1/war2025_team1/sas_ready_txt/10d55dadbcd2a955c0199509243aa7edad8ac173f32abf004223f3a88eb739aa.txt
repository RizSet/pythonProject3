Іпотека під 7% в Україні: які ризики та плюси має програма

 Президент України Володимир Зеленський ініціював Державну програму іпотеки під 7%, яка зацікавила багатьох. Які ризики та плюси вона має – розповів президент  Корпорації Нерухомості РІЕЛ  Ростислав Мельник. Цікаво  Купівля квартири у новобудові: важливі критерії, які потрібно врахувати За словами експертів, для участі у програмі  людина повинна мати офіційний дохід , однак невеликий, оскільки потребує пільгового кредитування. Дохід будь-якого члена сім'ї (чоловіка, дружини чи дітей)  не має перевищувати 10-кратний розмір  середньої місячної зарплати у тому регіоні, де планується придбання квартири. Людині, яка хоче отримати пільгову іпотеку, має бути  не більше 50 років . Це пов'язано з тим, що максимальний термін виплати кредиту становить 20 років.  Крім того, в учасника  не має бути свого житла , яке за площею більше, ніж те, придбання якого планується за іпотечною програмою.  Ростислав Мельник / Фото riel Важливо  Квартира в новобудові: на якому поверсі обрати житло Максимальна сума кредиту за іпотечною програмою – 2 мільйони гривень. Людина отримує кредит під відсоток, пропонований банком, тому жодних фінансових справ з державою, вона не має. Сьогодні ринкова ціна іпотеки без допомоги держави десь на рівні 12,5%, тобто різницю між 7% і 12,5% відшкодовує держава. Цього року все це йде через Фонд розвитку підприємництва в межах тих коштів, що їм виділили,  – уточнив директор економічного дискусійного клубу Олег Пендзин. Згідно з умовами програми, купити можна лише житло, якому щонайбільше 3 роки. Наприклад, якщо ви берете кредит у 2021 році, то будинок має бути максимум 2018 року. Ці об'єкти мають бути акредитовані у банку. Схема продажу відбувається через торгівлю майновими правами, тобто об'єкт повинен реалізуватись через фонди фінансування будівництва, а не за попередніми договорами купівлі-продажу,  – пояснив президент  Корпорації Нерухомості РІЕЛ  Ростислав Мельник. У державному бюджеті на 2021 рік для Фонду, який займається іпотечною програмою під 7%, закладено 2 мільярди гривень. Однак експерти уточнюють, що наразі немає гарантій, що найближчими роками  фінансування пільгової іпотеки  буде передбачено бюджетом. ЖК Nordica Residence від РІЕЛ / Фото riel  Станом на сьогодні  видавати іпотеку під 7% в Україні можуть лише 7 банків  – 3 державних та 4 приватних. До кінця року їхня кількість може зрости.  Загалом у всьому світі іпотека є найпоширенішим та найдоступнішим механізмом покупки власного житла. Щодо українських програм, експерти все ж таки радять потенційним покупцям уважно оцінити всі ризики, перш ніж скористатися такою підтримкою держави,  – резюмували в  РІЕЛ .