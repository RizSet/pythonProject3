В Україні хочуть заборонити здавати нерухомість без ріелтора (законопроєкт)


 Депутати зареєстрували законопроєкт «Про ріелторську діяльність», яким хочуть детінізувати галузь і дозволити купувати або орендувати нерухомість виключно через ріелторів з єдиної бази. Про це зазначається в  , пише ЕП. Відповідно до законопроєкту, придбати (продати) або орендувати (здати в оренду) нерухомість буде законно тільки через ріелторів. Також ріелтори будуть вносити інформацію за договорами (з присвоєнням унікального номера) у новий сервіс — Єдину інформаційну базу. Передбачається, що база забезпечить систематизацію і швидкий пошук перевіреної інформації про нерухоме майно (юридичної, технічної, цінової і т. д.) і надасть можливість користуватися інструментами при проведенні операцій з об'єктами нерухомості. Крім того, ріелтор проводитиме паспортизацію об'єктів, без якої, наприклад, прорекламувати свою квартиру (скажімо, на сайті оголошень) — буде неможливо. Передбачається, що реклама нерухомості повинна буде містити в собі номер паспорта об'єкта. За невиконання цієї вимоги законопроект передбачає штраф у 47,2 тисячі гривень. Ріелтори будуть зобов'язані пройти профподготвку і складати кваліфікаційний іспит. Атестованих ріелторів будуть вносити в ще один новостворений сервіс — Єдиний реєстр ріелторської діяльності. За роботу без ріелторських свідоцтв передбачені штрафи від 8,5 до 17 000 гривень з конфіскацією прибутку. Повторне порушення буде каратися від 17 до 34 тисяч гривень (також з конфіскацією прибутку). Асоціація фахівців з нерухомості підтримує ідею детінізації галузі, однак охарактеризувала цю редакцію законопроєкту такою, що несе істотні ризики для ринку. Також там зазначили корупціогенні ризики законопроєкту. Фахівці бачать у законопроєкті обмеження прав громадян на право розпоряджатися своєю власністю, гарантовані Конституцією. Зараз Асоціація подала звернення в комітет, який збирається розглядати законопроект 26 червня, з проханням врахувати поправки ринку.