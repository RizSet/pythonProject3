Іпотека у 3 відсотки річних і нові кредити для бізнесу, – Петрашко розповів про плани уряду

 Очільник Мінекономіки Ігор Петрашко анонсував розширення програм кредитування середнього бізнесу та програм іпотеки для українців через зміни до бюджету на 2021. Про це він говорив в ефірі " Право на владу " від 3 вересня. Читайте також  Яким буде курс долара до гривні у 2021 році: прогноз міністра економіки Петрашка Поточна ставка за іпотекою – приблизно 10%. За словами міністра, це – забагато, а тому кредити на житло не стали масовими. Щоб запрацювало, потрібна ставка за іпотекою в достроковому періоді 10 – 15 років у 3 – 4%. Тоді це буде масово,  – наголосив Петрашко. Якщо сім'я заробляє у місяць в середньому 16 – 17 тисяч гривень (середній заробіток по країні), а хоче придбати квартиру вартістю 40 – 45 тисяч доларів (середня ціна в Україні), то  лише за умов кредиту під 3% така сім'я буде сплачувати 7 – 8 тисяч гривень місячно протягом понад 10 років.  ​ До теми  Іпотека під 10% в Україні насправді має приховані відсотки та платежі: важливі деталі Петрашко також нагадав, що у 2007 році іпотека у валюті в гривневому еквіваленті на сьогодні становила 200 мільярдів гривень щорічно. Про таке ми можемо тільки мріяти. Але зараз це потихеньку закладаємо в наступні періоди, щоб у 2021 році пішли масові кредитування,  – підсумував Ігор Петрашко. Програму "Доступні кредити 5-7-9%" запускати було важко, як зізнався міністр. Та, зрештою,  банки "почали кредитувати й конкурувати" , що є явищем позитивним. Нема, мовляв, ставок у 25%, а облікова ставка НБУ взагалі 6%. Радимо прочитати  Гроші для мікробізнесу: що змінила програма "Доступні кредити 5-7-9%"? Петрашко розповів, що за перших три місяці за програмою видали кредитів на 250 мільйонів, але зараз вже вийшли на показник у  800 – 900 мільйонів на тиждень.  При цьому в уряді вважають, що й стільки – недостатньо, програму ж планували на 20 мільярдів, а маємо – приблизно 6,5. У змінах до бюджету на наступний рік ми будемо розширювати програми. Будуть нові програми – для середнього бізнесу. Бо зараз вони діють тільки для мікро- та малих підприємств з обмеженою компенсацією,  – пообіцяв у підсумку очільник Мінекономіки.