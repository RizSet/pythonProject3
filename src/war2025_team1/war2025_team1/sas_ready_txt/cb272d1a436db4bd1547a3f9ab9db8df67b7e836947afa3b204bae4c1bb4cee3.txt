ДФС нагадала про сплату податку на нерухомість


 «До 1 липня поточного року громадянам будуть надіслані податкові повідомлення-рішення із зазначеною до сплати сумою податку на нерухомість. Одночасно з повідомленням надійде і квитанція з платіжними реквізитами для сплати податку, яку необхідно оплатити протягом 60 днів з дня отримання», — йдеться в повідомленні ДФС. Зі слів директора Департаменту податків і зборів з фізичних осіб ДФС Павла Дроняка, у цьому році платники сплачують за нерухомість за звітний 2017 рік за ставками і пільгами, які були визначені у цей період. Податок нараховується на загальну площу об'єкта житлової та нежитлової нерухомості. Окрім цього, місцеві ради можуть встановлювати додаткові пільги. Станом на 1 червня цього року у місцеві бюджети надійшло понад 132 млн грн податку на нерухоме майно, відмінне від земельної ділянки, від фізичних осіб. У минулому році на цю дату показник був значно меншим — близько 30 млн гривень.