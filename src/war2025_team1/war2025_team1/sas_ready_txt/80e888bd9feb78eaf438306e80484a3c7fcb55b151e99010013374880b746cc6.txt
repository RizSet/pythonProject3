Через відсутність попиту на вторинному ринку, цінова ситуація тяжіє до стагнації


 У липні 2022 року медіанна ціна в доларовому еквіваленті склала $1424/кв.м що на 5,2% менше ніж в червні поточного року. Про це йдеться в даних порталу  . Ринок нерухомості в столиці у липні поточного року зазнав ще більш відчутного зниження цін, ніж в попередньому місяці. Як і зазначалось раніше, ринок ще й досі не відіграв штучне завищення цін, яке відбулось весною. Тож, з урахуванням коливання курсу долара та низького попиту, що продовжується, можна і надалі очікувати зниження цін на квартири. Наразі ми маємо цілий ряд факторів, які не дають повноцінно відновитися ринку нерухомості. Чого вартий тільки   в  , який з початку війни зріс майже на 43% — з 28 грн до 40 грн. «На ринку склалася ситуація, коли є велика кількість людей, які бажають продати нерухомість, але немає попиту. І є достатня кількість людей (в тому числі і внутрішньо переміщені особи), які, напевно, придбали б житло, але у них немає можливості, — зазначив Олександр Мришук, директор департаменту роздрібного цільового кредитування Банку   Дніпро. — Держава та банки могли б стати містком, який би поєднав потреби цих людей, та допоміг відновитися ринку нерухомості». Наразі чекаємо задекларовану Кабінетом міністрів програму пільгової іпотеки під 3%, яка дозволить з 1 жовтня отримати пільговий кредит першим кандидатам з чотирьох пільгових категорії (тільки вони можуть претендувати на ставку 3%). Для решти громадян програма почнеться у 2023 році зі ставкою 7%. Так, у липні 2022 року медіанна ціна (в доларовому еквіваленті) на столичному ринку нерухомості зменшилась 5,3%, в порівнянні з червнем, до $1424/кв.м. Даний показник в категорії 1-но кімнатних квартир зменшився на 6,6% до $1599/кв.м. Двокімнатні квартири впали в ціні на 7,5% ($1387/кв.м.). Медіанна вартість 3-х кімнатних квартир знизилась на 5,3% та склала $1231/кв.м. Аналізуючи дані ми можемо бачити що найвищим попитом користувалися квартири в ціновому діапазоні до $30 000 з часткою запитів 49%. На другому місці знаходилося житло в діапазоні від $30 000 до $50 000 — 24%. Житлом від $50 000 до $70 000 цікавились 19% користувачів. Житлом дорожчим чим $70 000 у липні 2022 р. цікавились всього 8% користувачів порталу. Попит на двокімнатні квартири у липні 2022 р. був найвищим в порівнянні з іншими групами житла і склав 42,5% запитів до бази даних порталу Address.ua. Однокімнатними квартирами цікавились 40,8% користувачів порталу. Трикімнатними квартирами — 16,3% користувачів, які шукають нерухомість для покупки. При цьому найбільший попит у покупців був зосереджений в категорії від 35 м² до 50 м², частка таких запитів до порталу Address.ua становить по 40,7% від загальної кількості. Квартирами до 35 м² цікавляться 37% претендентів. Відсоток запитів на квартири площею від 50 м² до 80 м² склав 18,5%. За словами директора City Development Solutions Романа Герасимчука, за підсумками липня, можна зробити висновок, що на ринку вторинної нерухомості сформувалося дві різноспрямовані тенденції. «Перша стосується попиту. Рівень зацікавленості нерухомістю залишається критично низьким — менше чверті від довоєнних показників. Попит, що залишився, сконцентрований у самих бюджетних категоріях. 73% запитів відносяться до квартир вартістю менше ніж $50 тис. При цьому на двокімнатні квартири припадає більше запитів, ніж на однокімнатні», — зазначив експерт Герасимчук зазначив, що через нестачу реального попиту, цінова ситуація на ринку тяжіє до стагнації. Ціни на вторинні квартири знаходяться на рівні січня 2022 року з невеликим зміщенням у більший бік. Вторинний ринок ще має певний запас міцності, що дозволяє «перечекати» кризовий період без драматичного зниження цін. Проте, якщо до кінця року ситуація з попитом не покращає, продавцям доведеться знижувати ціни.