Через нестачу житла: у Шотландії українських біженців поселили на круїзному лайнері

 Люди, які перебувають на борту теж виразили побоювання щодо розвитку морської хвороби. Крім того, маленькі кімнати судна не призначені для довготривалого проживання.  Читайте також  Монолітно-каркасне житло з паркінгом: девелопер про найпопулярніший формат новобудов у Львові Жінки та діти, які прибули до Шотландії, рятуючися від війни в Україні, піднялися на борт пасажирського теплохода MS Victoria на початку цього тижня. Очікується, що тут тимчасово проживатимуть 1 700 осіб. Таким чином влада планує тимчасово розв'язати житлову кризу. До слова, у липні Шотландія призупинила програму допомоги біженцям з України на 3 місяці. Представник Асоціації українців у Великобританії Євген Чуб зауважив, що до нього дійшли скарги на отримані каюти. Ми чули, що людям на кораблі справді не комфортно: кімнати та вікна занадто маленькі, дехто відчуває симптоми морської хвороби. Це не найкраща ідея у довгостроковій перспективі,  – зазначив він.  Шотландські правозахисники стурбовані тим, що судно може бути дуже незручним для тривалого проживання, діти не матимуть повноцінного доступу до розваг та навчання, а тісний контакт на борту призведе до швидкого розповсюдження коронавірусу. Водночас уряд переконує, що корабель придатний для життя, а всі члени екіпажу пройшли курс домедичної підготовки. Каюти розрізняються за класом / Фото ee.tallink Також вони розповіли, що на борту є ресторани, дитячі майданчики з іграшками та книгами, магазини, пральня та доступ до інтернету. На кораблі також чергуватимуть безкоштовні служби підтримки, зокрема медична та соціальна допомога. У ЗМІ наголошують, що це – не перший випадок, коли для розміщення біженців використовується судно. Аналогічна ситуація наразі зафіксована у Таллінні (Естонія). Тут українці живуть на кораблі вже впродовж кількох місяців. Наразі відомо, що вони пробудуть на борті до початку жовтня.   