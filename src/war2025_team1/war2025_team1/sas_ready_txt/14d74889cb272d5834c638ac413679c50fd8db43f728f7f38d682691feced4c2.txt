Як змінилися ціни на однокімнатні квартири в найбільших містах: дані за останній рік

 Однокімнатні квартири, як правило, мають найбільший попит. Експерти OLX Нерухомість розповідають про зміни, які відбулись протягом останнього року, а також про ситуацію із цінами на вторинному ринку у 5-х найбільших містах України, передає  24 Канал . Зверніть увагу  Інвестиції в нерухомість: як обрати об'єкт та забудовника Якщо аналізувати ціни  в столиці , то середня вартість житла з однією кімнатою зросла на 16% і становить зараз 2,9 мільйона гривень. Разом із тим зафіксували значне збільшення кількості пропозицій. За останній рік оголошень про продаж однокімнатної квартири у Києві стало більше на 47%. В Одесі  середня вартість однокімнатної квартири на вторинному ринку зросла 12,6% і зараз становить 1,6 мільйона гривень. Кількість пропозиції суттєво не змінилася, адже показник збільшився всього лише на 8%.  У Львові  середня ціна на однокімнатну квартиру зросла на 14,3% – до 1,7 мільйона гривень, а кількість пропозицій збільшилась на 16,5%. Хоча  Харків та Дніпро  розташовані відносно недалеко від зони проведення бойових дій, ціни на однокімнатне житло там теж зросли. У Дніпрі показник зростання становить 15,4% (на 1,2 мільйона гривень), у Харкові – на 8% (на 885 тисяч гривень). Що стосується кількості пропозицій, то в Харкові через напружену безпекову ситуацію та регулярні обстріли, відбувся великий "стрибок" у кількості оголошень про продаж однокімнатних квартир. За останній рік їх стало більше на 267%. У Дніпрі зростання пропозицій житла незначне – лише +8% протягом останнього року.