Аналітики розповіли, коли очікувати падіння цін на вторинне житло

 Як зауважив аналітик компанії "Центр біржових технологій" Максим Орищак, житло розпродаватимуть інвестори, які вклалися у житлову площу раніше. Аби заманити клієнта вони маскуватимуть  падіння ціни  під дисконти. Читайте також  Новобудови Києва з найкращими видовими квартирами За словами Орищака, інвестори, які раніше штовхали ціни на первинну нерухомість вгору, зараз покидають ринок. Тому власники, які купили житло заради інвестицій, його скидатимуть. Це, на його думку, стане одним із небагатьох способів вивести у готівку великі суми.  Нерухомість в Україні стає непотрібною з точки зору інвестицій. Пропозиція на ринку перевищуватиме попит вже в найближчі 6 місяців, адже грошей у населення ставатиме менше, робочих місць також стає дедалі менше, запаси проїдаються, тож за необхідності наявності грошей на лікування або для переїзду до іншої країни – люди будуть продавати свої квартири та будинки,  – ділиться прогнозами аналітик. Це призведе до неминучого падіння цін на нерухомість. Проте, зауважує Орищак, цей процес буде неоднорідним. Ті, чий фінансовий стан дозволяє тримати довоєнні ціни на житло, чекатимуть на закінчення війни, але ті, у кого з грошима проблеми,  будуть змушені поступатися в ціні до 20%.  Це відбудеться вже наприкінці серпня та початку вересня. Головне – торгуватись, радить аналітик. Можна сказати, що настає час покупця. Ті, хто має грошові накопичення, зможуть дозволити собі купити бажану квартиру зі значним дисконтом хоч у 20%. Причина лише в тому, що в стані потреби люди будуть готові торгуватись,  – підсумовує він.  