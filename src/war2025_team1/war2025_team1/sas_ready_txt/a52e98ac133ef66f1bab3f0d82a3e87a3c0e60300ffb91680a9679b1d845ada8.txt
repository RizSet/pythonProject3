На Буковині приміщення початкової школи переобладнали на житло для переселенців

 На ремонт будівлі витратили 10 мільйонів гривень з бюджету територіальної громади. Водночас учні поки що навчатимуться у сусідній школі. Читайте також  Право власності на квартиру в новобудові: 3 кроки, які повинен здійснити девелопер У приміщенні добудували корпус, де розмістили вбиральні та душові кімнати, а також пральні машини. У колишніх навчальних класах облаштували спальні та кухню. У кожній переобладнаній кімнаті передбачено чотири спальні місця. Волонтери надали побутову техніку, меблі, постільну білизну та запаси їжі.   У кожній кімнаті по 4 спальні місця / Скриншот 24 каналу  Наразі тут мешкає 15 осіб, однак планується, що невдовзі у колишню школу заїде ще 45 переселенців, які потребують прихистку. Здебільшого тут осідають ті, хто переїхав із Запорізької області. Також є мешканці Херсону.    У приміщенні добудували корпус, де розмістили вбиральні та душові кімнати / Скриншот 24 каналу В приміщенні школи переселенці живуть безплатно. Поселяти людей з інших регіонів у школу почали два тижні тому. 