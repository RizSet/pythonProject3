Головне за 30 січня: держборг України рекордно зріс, пільгова іпотека на таунхауси


 36 балів зі 100 можливих отримала Україна в Індексі сприйняття корупції за 2023 рік, і тепер наша країна посідає 104 місце поміж 180 країн. Зростання України на 3 бали — один із найкращих результатів за минулий рік у світі. Також Україна стала однією з 17 країн в цьогорічному СРІ, що продемонстрували свій найкращий показник за увесь час. Американські фондові індекси зросли за підсумками торгів у понеділок, Dow Jones Industrial Average оновив рекордний максимум. Затіяний колишніми російськими акціонерами міжнародний арбітраж за Сенс Банк не буде схожим на позов за націоналізований у 2016 році  . Займе не менше трьох років, і може коштувати від $3 млн до $10 млн. Попри злочинний напад рф на Україну та терористичні атаки на наше мирне населення, юристи не бачать однозначної переваги Кабміну у цьому судовому спорі. Загалом держборг становить понад 5,5 трильйонів гривень ($145,3 млрд). Протягом минулого року він зріс на 1,4 трлн грн (35,4%), у валютному еквіваленті на $33,9 млрд. Співвідношення держборгу до ВВП також зросло до 85% з 78,4% у 2022 році, а у довоєнному 2021 році цей показник становив 48,9%. За прогнозами МВФ, держборг України за підсумками 2025 року перевищить 100% ВВП. Від сьогодні у мобільному додатку «Дія» можна придбати в іпотеку приватні будинки, дуплекси й таунхауси.