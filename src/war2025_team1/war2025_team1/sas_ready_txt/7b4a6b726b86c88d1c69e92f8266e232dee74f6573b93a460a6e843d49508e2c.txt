Як знизити ціну на квартиру на 2-10% — експерт


 У покупців нерухомості завжди є шанс «збити» ціну на квартиру в разі, коли її продають кілька агентств або ріелторів. Про це на своїй сторінці в Facebook  віце-президент Асоціації управителів нерухомістю Анатолій Топал. Секрет успіху простий. «Обираєте квартиру, яка вам сподобалася. Якщо квартиру продають кілька ріелторів або агентств, то складаєте список контактів цих агентств (ріелторів). Оголошуєте конкурс на найвигідніші для Вас умови — ціна покупки, сума комісійних, витрати і комісія на продавця, ваші умови угоди і т.д. Потім запасаєтеся попкорном (насінням, горішками і т.д.) і чекаєте на результати «битви помічників». Вибираєте кращі умови », — пише Анатолій Топал.   За його словами, такий підхід дозволяє знизити ціну на квартиру від 2 до 10%, а в деяких випадках і більше. Однак цей метод не працює, якщо квартиру продає професійний ріелтор. Нагадаємо, що за даними Держстату, в I кварталі 2019 року квартири на первинному і вторинному ринку України подорожчали. На первинному ринку ціна однокімнатних квартир зросла на 2,3%, двокімнатних — на 2,0%, трикімнатних — на 3%. На вторинному ринку однокімнатні квартири подорожчали на 1,8%, двокімнатні — на 3,5%, трикімнатні — на 2,8%.