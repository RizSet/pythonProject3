Найдорожчий особняк у Лондоні виставили на продаж


 Найдорожчий будинок у Лондоні, розташований поряд із Гайд-парком особняк Knightsbridge, знову виставили на продаж. Продажем займається агентство преміальної нерухомості Beauchamp Estates. Про це   Bloomberg із посиланням на обізнане джерело. За його словами, будинок продає китайський мільярдер Хуей Ка Янь, фундатор забудовника Evergrande Group. Особняк було куплено менш як три роки тому за £210 млн ($232 млн). За   Financial Times, Хуей Ка Янь купив нерухомість у рамках угоди, організованої іншим китайським мільярдером — його давнім партнером, засновником CC Land Holdings Чеунг Чунг Кіу. Хуей Ка Янь, який ще торік входив до найбагатших бізнесменів Китаю, почав розпродувати свої активи після того, як обвал на китайському ринку нерухомості мало не привів Evergrande до дефолту, пише Bloomberg. За   Forbes, статки бізнесмена на піку у 2019 році становили $36,2 млрд. У 2021 році вони оцінювалися в $27,7 млрд, а сам мільярдер посів 44-е місце в списку найбагатших людей Китаю. Тепер капітал Хуей Ка Яня, згідно з   рейтингу Forbes Real-Time, який оновлюється в реальному часі, становить $8,2 млрд.