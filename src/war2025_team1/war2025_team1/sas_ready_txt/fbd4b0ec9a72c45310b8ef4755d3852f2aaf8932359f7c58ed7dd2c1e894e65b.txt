В Україні хочуть спростити переобладнання квартир під магазини та офіси: що зміниться

 Порядок визначення технічної можливості поділу, об'єднання об'єкта (об'єктів) нерухомого майна або виділення частки з об'єкта нерухомого майна підготувало Міністерство розвитку громад і територій. Що про нього думають експерти – читайте далі. Цікаво  Інвестування в нерухомість в Україні: у чому особливості та де краще купувати житло За словами президента Асоціації фахівців з нерухомості (рієлторів) України Юрія Піти, документ є  "правилами для цивілізованого розподілу/перебудови об'єктів нерухомості". Як каже експерт, зміни стосуватимуться переважно  тих об'єктів, які знаходяться в процесі будівництва.  Це пов'язано з тим, що в старих будинках немає можливості "кроїти" приміщення. Однак постанова Мінрегіону може стати непоганим варіантом для тих інвесторів, які надалі здаватимуть в оренду придбані квартири. Директорка рієлторського об'єднання "Простор" Юлія Курганова вважає, що документ  спростить розподіл житла між спадкоємцями, наприклад . Раніше це було можливо лише через суд, нині буде достатньо заяви. Експерти по-різному оцінюють новий документ / Фото 24 канал​ Читайте  У Києві рекордно подорожчала оренда житла: скільки коштує квартира на місяць На думку оглядачки ринку нерухомості Вікторії Берещак,  нововведення можуть позначитися на оренді житла. Подібні нововведення, які вимагають певних тимчасових і грошових витрат на переформатування об'єктів, можуть накласти відбиток на середньозважені ставки оренди й потягнути їх вгору,  – пояснила вона. Водночас експертка уточнила, що орендарі при цьому  "отримають більш комфортні та безпечні умови праці". Оренда житла може подорожчати через нововведення / Фото 24 канал