Заснований українцями стартап Rentberry планує придбати збанкрутілу компанію WeWork за $550–650 млн

 
Заснований українцями стартап Rentberry, який розробляє платформу для довгострокової оренди житла, планує придбати збанкрутілу компанію WeWork за $550–650 млн. 
Про це  повідомили у Rentberry. 
Покупцем стане або Rentberry, або їхня дочірня компанія, яка буде створена для завершення трансакції. Згідно з пропозицією щодо придбання, покупець не бере на себе жодних боргових зобов'язань, а також не отримує залишків готівки WeWork. 
Попередня оцінка передбачає, що «компанія   отримає на момент закриття угоди нормалізований та належний рівень оборотного капіталу. Не буде жодних суттєвих зобов'язань, окрім тих, що відображені у річній фінансовій звітності або виникли в ході звичайної господарської діяльності з дати останньої річної фінансової звітності», – йдеться у документі. 
Для купівлі активу компанія планує використати власний капітал та фінансування від партнерських венчурних фондів. Угода може відбутися після комплексної перевірки, яка передбачає аналіз комерційної, бухгалтерської, податкової, юридичної, страхової та операційної діяльності WeWork. «Зможемо здійснити перевірку й укласти угоду протягом 60 днів з моменту надання необхідної інформації», – йдеться в документі. 
Rentberry планує залучити компанію Dentons US LLP для надання консультацій щодо купівлі. «Як тільки будемо проінформовані про рішення продовжити процес  , залучимо додаткових сторонніх радників, зокрема з питань бухгалтерського обліку, ІТ та кадрів», – зазначається в документі.  
 – платформа для довгострокової оренди житла, яка переводить в онлайн усі процеси: перегляд квартири, підписання договорів і щомісячні платежі. Фішка компанії – орендатор на сайті може пропонувати свою ціну за квартиру, перетворюючи процес здачі-оренди на аукціон. Левову частку інвестицій у стартап – 60% із $27 млн – Rentberry зібрав на краудфандингових платформах. Гроші отримав від тисяч дрібних інвесторів із чеками від кількох сотень доларів. Усього в компанії понад 10 000  інвесторів. Зараз команда готується до нового краудфандингового раунду на $30 млн з оцінкою в $100 млн. 
 – американська мережа коворкінгів, яку заснували Адам Нейман і Мігель Маккелві у 2010 році. Станом на кінець червня минулого року у WeWork було 777 офісів у 39 країнах світу. Компанія, яка колись оцінювалася в приголомшливі $47 млрд, минулого листопада оголосила про банкрутство. 
Раніше  розповідав, навіщо стартапу з українським корінням компанія-банкрот, хто ще полює на WeWork та яка ймовірність, що   на угоду з Rentberry.