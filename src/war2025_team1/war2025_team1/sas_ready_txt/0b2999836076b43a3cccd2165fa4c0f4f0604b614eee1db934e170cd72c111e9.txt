Експерт розповів, у яку нерухомість інвестують українці


 На кінець липня кількість інвестиційних придбань на київському первинному ринку житла становить понад 55%. Про це повідомив «Мінфіну» керівник проекту Rusaniv Residence Олександр Ізаров. За словами експерта, кількість угод, порівняно з лютим, збільшилася більш ніж на 10%. При цьому понад 30% усіх квартир, які купують з метою зберегти і примножити кошти, припадає на об'єкти на початкових стадіях будівництва. З них понад 2/3 — об'єкти нових форматів (багатофункціональні житлові комплекси, об'єкти формату live-work-play та ін.). На сьогодні кількість інвестиційних покупок в об'єктах нових форматів через очікувану високу ліквідність вкладень становить близько 60%, у комфорт-класі – до 45%, у бізнес-класі – не вище 25%, а сегменті економ – близько 20%, зазначає експерт. На думку експерта, до кінця року кількість «інвестиційних» квартир може перевищити 60% від усього обсягу продажів. За словами експерта, популярність 1-кімнатних квартир зумовлена як високою затребуваністю невеликих за площею квартир (до 46 м2), так і швидкою окупністю вкладень при їх здачі в оренду – в середньому до 5-7 років.   «Для стимулювання попиту в період карантину, багато київських забудовників запропонували   до моменту закінчення будівництва ЖК. Цей крок девелоперів істотно підвищив рівень продажів при розстрочці: з 30% від усього обсягу продажів на початку травня, до 48% в липні», — розповів експерт. Він повідомив, що наразі механізм розстрочки найбільше використовують у сегменті комфорт житла і об'єктах нових форматів – до 50-55% від усього обсягу продажів у цих класах. В економ-класі частка таких покупок не перевищує 30%, в бізнес-сегменті – не більше 10-15%, в елітній категорії – не більше 5%. Що ж стосується  , то, за даними експерта, за неповних 7 місяців 2020 року для квартир на первинному ринку Києва, придбаних за допомогою кредитування, знизилася з 3-3,5% до 1,5%. «З одного боку, невизначеність і побоювання, викликані карантином, а з іншого – очікування зниження ставок за іпотекою, змусили частину покупців відмовитися від покупки квартири в кредит, що називається, «до кращих часів»» — підсумував Олександр Изаров.