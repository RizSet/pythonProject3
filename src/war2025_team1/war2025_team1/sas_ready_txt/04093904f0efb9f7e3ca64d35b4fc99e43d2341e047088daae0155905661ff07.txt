Локдаун обвалив попит на житло: коли очікувати пожвавлення ринку нерухомості

 Темпи зростання цін знизилися також у новобудовах Києва та Львова. Лише в Одесі та Харкові зростання середніх цін на первинному ринку у вересні перевищило аналогічний показник за попередній місяць. Цікаво  Що потрібно знати про податок на нерухомість в Україні: відомий девелопер назвав головні нюанси Гендиректор групи компаній "Увекон" Володимир Шалаєв зазначає, що темпи подорожчання житла в новобудовах поступово знижуються. Ринок стабілізується.  Динаміка середніх цін на первинному ринку житла по Україні / Інфографіка "Увекон"  Проте є на ринку категорія житла, яка може дорожчати за умови подальших обмежень. Це  новобудови, які мають ринкові переваги , зокрема ЖК, забезпечені школою, дитячим садочком, торговельно-розважальними закладами та громадським простором. Експерти зазначають, що новобудови, які не відповідають цим критеріям, можуть знижуватися у ціні. Скорочення кількості потенційних покупців спостерігається ще з другої половини вересня. За прогнозами експертів, у листопаді зниження попиту на первинному ринку житла в найбільших містах України  може становити 20%. До теми  Що трапиться з вторинним ринком житла у разі тривалого локдауну: прогноз експерта Президент АСНУ Юрій Піта вважає, що до кінця грудня зменшення активності може сягнути в середньому 30%. Попри те що для вакцинованих громадян фактично не запроваджено обмежень для інвестування в первинний ринок житла активне негативне інформаційне тло щодо рівня захворюваності на COVID стане суттєвим чинником для відтермінування угод щонайменше на 1,5 – 2 місяці,  – вважає експерт. На його думку, нові форс-мажорні обставини можуть також позначитися на динаміці будівництва. За його даними, у Києві тимчасове сповільнення будівельних робіт можливо у 30% об’єктів, що зводяться. У Львові та Харкові цей показник може бути вищим за 35%, у Дніпрі та Одесі – понад 25%. "За підсумками жовтня в найбільших містах країни лише трохи більш як 50% компаній мають достатні фінансові можливості продовжувати будівництво впродовж певного періоду без залучення коштів інвесторів. Досі на первинному ринку є значні ризики для вкладання коштів, а пандемія ще й загострює їх. Тому цікавість потенційних покупців до того чи іншого ЖК залежатиме ще й від активності ведення будівництва",  – розповів Юрій Піта. На вторинному ринку житла  Києва, Львова, Дніпра, Харкова та Одеси, за прогнозом Піти, у листопаді  очікується зниження попиту в межах 17 – 20% . Попит на популярні квартири площею до 50 квадратів у будинках радянської забудови знизяться лише на 5 – 7%.   П ервинний ринок житла відновиться лише у лютому 2022 року / Фото Rawpixel У найближчі 2 місяці коливання  вартості квадрата  на первинному ринку житла в найбільших містах  не перевищить 0,5 – 1% , що буде головним показником цінової стабілізації. При цьому потенційні інвестори, які сплатять 100% суми, можуть розраховувати на так зване "приховане" зниження вартості 1 квадратного метра до 10 – 15% залежно від характеристик об'єкту. При цьому експерти переконані, що на вторинному ринку житла ціни практично не зміняться. "Листопадове скорочення угод у найбільших обласних центрах України навряд чи призведе до суттєвого зниження цін. У 70% квартир, виставлених на продаж, ціни залишатимуться стабільними. У 20% квартир можливе збільшення їхньої вартості в межах 3 – 5%, а ситуативне зниження цін до 3% прогнозується лише в 10% об'єктів, які за своїми характеристиками не викликають значної зацікавленості в покупців" , – розповів Піта.  Юрій Піта вважає, що первинний ринок житла  відновиться лише у лютому 2022 року.   Натомість на вторинному ринку житла вже до кінця поточного року варто очікувати майже повної реалізації відтермінованих на час нових обмежень угод. 