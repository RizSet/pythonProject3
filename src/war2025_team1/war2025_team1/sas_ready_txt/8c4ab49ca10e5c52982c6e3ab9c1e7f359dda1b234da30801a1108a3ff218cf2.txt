План приватизації виконано на 3% в 2019 році — ФДМ


 У 2019 році сума надходжень до держбюджету від приватизації склала 536,5 мільйонів гривень. План приватизації вдалося виконати лише на 3%. Про це   прес-служба Фонду держмайна у фейсбуці. Як зазначають у Фонді, держбюджет на 2019 рік передбачав, що Україна повинна була заробити на приватизації 17,1 мільярда гривень. Наголошується, що в цілому Фонд держмайна забезпечив надходження до бюджету майже 2,7 млрд гривень. Основну суму надходжень держбюджет отримав від оренди — 1,5 млрд грн, приватизації — 536,6 млн грн та від дивідендів — 609,65 млн грн.   «На діяльність Фонду з бюджету виділили 481,525 млн грн, а це значить, що ми віддали у державну казну 5,59 разів більше, ніж отримали», — йдеться в повідомленні.