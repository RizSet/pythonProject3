У «Дію» додали житлові сертифікати на виплати за зруйноване майно


 У «Дію» додали житлові сертифікати на виплати за зруйноване майно. Ними зможуть скористатися українці, які беруть участь у програмі «єВідновлення». Про це   міністр цифрової трансформації Михайло Федоров. «Українці, які подавали заяву про знищене майно, отримають житловий сертифікат у „Дії“. З нього дізнаєтеся суму компенсації та зможете почати пошуки майбутнього помешкання. А вже з листопада — використати сертифікат на покупку житла», — написав він. Зазначимо, що для того, аби отримати компенсацію за зруйноване майно, потрібна лише «Дія». За кілька кліків кожен може подати заяву та відкрити картку «єВідновлення» в одному з банків-партнерів. Після цього дані автоматично підтягнуться з реєстрів. Федоров зазначив, що послугою вже скористалися 3 685 українців. Програму «єВідновлення» запустили в Україні 10 травня. В її рамках мешканці можуть отримувати кошти за пошкоджене та зруйноване житло внаслідок агресії рф.