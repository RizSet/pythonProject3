Вгору чи вниз: як зміниться вартість житла у 2023 році

 Як змінився  ринок житла  та на які ціни очікувати упродовж 2023 року, розповів маркетинг-директор маркетплейсу DOM.RIA Сергій Молдаховський. Читайте також  Що допоможе будівельній галузі пережити 2023 рік: думка фахівців Нині  ринок нерухомості максимально чутливий  до будь-яких зовнішніх факторів, а на цінотворення, попит та пропозицію впливають саме події на фронті та нові потенційні загрози містам України. Якщо говорити про ціни на новобудови у 2023 році, то тут основним важелем буде собівартість як матеріалів, так і логістики. На продовження будівництва також впливатиме і розмінування міст, і ситуація із подекуди пошкодженими залізничними шляхами. Все разом може  потягнути ціну вгору , проте без різкого перепаду. Різкого стрибка цін я б не прогнозував, але коливання точно буде зумовлене собівартістю,  – констатує Молдаховський. Ринок новобудов на думку експерта почне відновлюватися завдяки зовнішнім інвестиціям. Вважаю, галузь почне відновлюватись, в першу чергу, внаслідок зовнішніх інвестицій: відбудова міст, нові проєкти, можливо, нові формати житла і таке інше. І тільки потім ще однією сходинкою до відновлення можна назвати інвестиції українців,  – коментує експерт. Кажучи про вторинний ринок, то експерт зауважує: він більш чутливий до ситуації в країні. Як бачимо, у 2022 році вторинний ринок частково переформатувався із купівлі-продажу у ринок оренди. Зважаючи на незначний попит на купівлю, чимало українців пропонують своє житло в оренду,  – зауважує він. Якщо порівнювати грудень 2021 та 2022 року, то в Києві ціна на однокімнатну квартиру на вторинному ринку  впала на 29%.  Тому будь-які тенденції на вторинному ринку формуватимуться зважаючи на події на фронті, економічну та енергетичну ситуацію. Молдаховський вважає, що  вартість зростатиме по всій країні . Однак очікувати цього можна лише після перемоги. Тоді українці повертатимуться з-за кордону, почнеться нова хвиля міграції всередині країни. До того ж відновиться сфера туризму, що теж сприятиме росту попиту та ціни на житло.