ФГВФО: Шахраї вкрали нерухомість Платинум Банку на 100 мільйонів


 Понад 11 тисяч квадратних метрів нерухомості ПАТ   у центрі Одеси, вартістю майже 100 мільйонів гривень, вкрадено шахраями. Про це   у заяві Фонду. Як зазначається, Фонд повідомляє про кричущий випадок незаконного переоформлення права власності на один із найліквідніших активів «Платинум банк». Мова йде про понад 11 тис м2 нежитлової нерухомості, що розташовується у самому центрі Одеси (просп. Шевченка, 4А), оціночною вартістю 144 млн грн. Спроба незаконного заволодіння майном банку реалізована за безпрецедентною схемою: із Реєстру речових прав на нерухоме майно без жодних пояснень вилучено запис про право власності на об’єкт банку. Так само без пояснень та документальних підстав перереєстровано майно на фізичну особу – Садігов Фаміл Тофік Огли, який на основі акту приймання- передачі (без номера, дати і без прикріплення його копії до Реєстру речових прав на нерухоме майно) передав права на майно банку юридичній особі – ТОВ «Садіг Тофік», створеній рівно за день до проведеної «оборудки». Показово, що легітимізувала шахрайство Грицай Наталя Володимирівна, реєстратор КП Березанської сільради Біляївського району Одеської області «Центр реєстрації», щодо дій якої у Міністерстві юстиції уже розпочато перевірку. Керівником компанії, яка в результаті оборудки стала «власником» нерухомості, є Марабян Давид Леванович. Особа з таким же іменем внесена до бази даних сайту «Миротворець» як бойовик незаконних збройних формувань під позивним «Армян». Проведена оборудка – не перша спроба шахраїв заволодіти активом банку.