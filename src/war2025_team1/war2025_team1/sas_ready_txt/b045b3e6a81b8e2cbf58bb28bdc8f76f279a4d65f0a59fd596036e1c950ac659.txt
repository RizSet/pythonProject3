Уряд прийняв важливу постанову, яка дозволить пришвидшити і здешевити будівництво житла

 Про це на засіданні уряду розповів прем'єр-міністр України Денис Шмигаль. Він зауважив, що сьогодні на розгляд виносять важливу постанову, яка впроваджує можливість застосування в будівництві проєктів повторного використання, пише  24 канал . Читайте також  Як відновлюють новобудови, що постраждали внаслідок ракетних обстрілів: досвід КН РІЕЛ Мова про те, що спочатку для конкретного об'єкта розробляється проєкт. Після цього він з мінімальними змінами зможе застосовувати для будівництва інших об'єктів нерухомості. Це дозволить пришвидшити будівництво та здешевити його вартість. Такі проєкти можна буде застосовувати для відбудови об'єктів, які зазнали пошкоджень чи руйнувань через атаки російських військ,  – наголосив Шмигаль.  Раніше Шмигаль розповів, що Україна буде відбудовуватися у 3 етапи. Якщо будівлю зруйновано повністю, ми її не рухаємо. Якщо в будівлі зруйновано вікна, двері, дах, то це можна швидко відновити й передати людині або якомусь органу, який був у цій будівлі,  – зазначив Шмигаль. Заступниця голови Архітектурної палати Національної спілки архітекторів України Анна Кирій вважає, що лобіюванні типового будівництва у відбудові повоєнної України може призвести до розбудови житла економкласу.  Коли робиться один проєкт, майнові права передаються замовнику чи забудовнику, який далі може цей типовий проєкт без обмежень штампувати по всіх регіонах України,  –  додає  вона.  Архітекторка вважає, що цей крок нагадує шлях повоєнного СРСР, який масово штампував малосімейки для швидкої відбудови та невідкладного заселення родин. 