Ціна на первинну нерухомість Києва виросла на 3,4%: як розподілилися ціни 

 Такі дані опублікував портал Address.ua. Експерти ґрунтувалися на аналізі оголошень, розміщених на порталі, а також активності користувачів. Як розподілилися ціни на первинному ринку столиці за цінами та районами – далі.  Читайте  Відомий український девелопер відсвяткував 18 років: зворушливий відеоманіфест Медіанна ціна квадратного метра в категорії однокімнатних квартир у вересні зросла на 6,6% до 1411 долара. Ціна двокімнатних квартир становить 1235 долара за квадратний метр, що на 1,5% більше, ніж минулого місяця. Аналогічна площа трикімнатних квартир обійдеться у 1 170 доларів.  Ціни на первинному ринку Києва у вересні 2021 року / Фото Address Ціни по районах Києва / Фото Address Одним з найдорожчих районів в столиці, як і раніше залишається  Печерський район  – "квадрат" тут коштує 2081 доларі. На другому місці  Шевченківський район , де медіанна ціна квадратного метра становить 1740 доларів. Ціна в  Голосіївському районі  склала 1522 доларів за квадратний метр. В  Оболонському та Подільському районах  у вересні вартість "квадрата" склала 1341 та 1334 доларів відповідно. Найдешевша нерухомість зафіксована у  Деснянському районі . Тут за квадрат просять мінімальну ціну – 960 доларів. При цьому, у вересні найпопулярнішим виявився  Голосіївський район Києва.  Кількість переглядів оголошень в цьому районі склала 26%. Далі в пріоритеті покупця: Попит за кількістю кімнат / Фото Address У вересні домінує попит на первинну нерухомість. Розподіл попиту між первинним і вторинним ринками був наступним:  84% користувачів порталу цікавилися покупкою нерухомості на первинному ринку і  лише 16% – на вторинному.