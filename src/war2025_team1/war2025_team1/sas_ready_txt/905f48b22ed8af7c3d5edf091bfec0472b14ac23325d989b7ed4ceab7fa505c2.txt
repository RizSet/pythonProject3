Гарантія від президента: Об'єкти Укрбуду добудує Київміськбуд


 Президент Володимир Зеленський гарантує, що столична компанія «Київміськбуд» добудує всі об'єкти скандального «Укрбуду». Про це він заявив в ефірі програми «Право на владу» на телеканалі 1+1,   ЕП. «Ми хочемо заспокоїти зараз усіх постраждалих інвесторів. Сьогодні на вечір це питання (щодо „Укрбуду“) вирішене. І всю цю нерухомість буде добудовано і на себе зобов’язання взяв „Київміськбуд“. Тобто, питання буде вирішене», – заявив президент. Станом на листопад будівельні роботи на більшості ЖК були або повністю припинені, або там знаходилося 5-10 будівельників. Активні роботи велися на ЖК Sky Avenue (який відійшов до компанії «Інтергал-Буд»), ЖК «Чарівне місто» (спільно з Perfect Group), ЖК Edelweiss House (спільно з Edelburg Development) і ЖК La Manche. Компанія «Інтергал-Буд» заявила,  що перебуває в процесі переговорів щодо заходу на будівельні майданчики  , але остаточне рішення на даний момент не прийнято.