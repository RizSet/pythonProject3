У Києві налічується 232 ризикові новобудови (дослідження)


 У столиці налічується   ризикових об’єкта будівництва, що становить 53,3% від загальної кількості будинків, що зводяться. Про це йдеться в даних аналітичного дослідження компанії Monitor.Estate. Без оформлення дозвільних документів ДАБІ —113 новобудов (25,9% від загальної кількості новобудов), ще 180 (41,3%) будують на землях без відповідного цільового призначення або без сформованої земельної ділянки. 20 об’єктів (4,5%) зводиться без необхідних ліцензій на виконання будівельних робіт. Найбільша кількість ризикових новобудов зосереджена в Деснянському районі — основна проблема нецільове використання землі. Потім Голосіївський і Шевченківський, найменш проблемний Оболонський район. Поясненням цього може бути відсутність активної нової забудови відносно інших районів. «Якщо порівняти з даними початку року, то збільшилась кількість об’єктів і відповідно зросла кількість ризикових на кілька відсотків. Це пов’язано з анонсуванням в 2020 році нових комплексів, які вже розпочали активний продаж квартир без належних дозвільних документів, а девелопери діючих новобудов не поспішають доотримувати необхідні документи", — пояснив співзасновник сервісу Monitor.Estate Володимир Копоть. За його словами, земля з правильним цільовим призначенням закінчується і забудовники шукають підходящі ділянки для забудови, не дивлячись на її цільове та функціональне призначення. Всього до процесу будівництва залучено 712 компаній: замовник будівництва, проектувальник об’єкту, підрядна організація та девелопер, під брендом якого новобудова рекламується. З них: 96 зареєстровані за адресами масової реєстрації – це 13,48% від всіх компаній, 178 компаній мають податковий борг – 25%. Також зафіксовано сотні кримінальних справ, в яких фігурують 389 компаній. В дослідженні проаналізовано 435 об'єктів будівництва, що зводились з 2016 року та/або зводиться сьогодні. Критерії ризиковості визначено за такими параметрами: відсутність ліцензій на виконання будівельних робіт, зведення на землях без відповідного цільового призначення або без сформованої земельної ділянки, будівництво без повного пакету дозвільних документів. Крім того, проаналізовано компанії, що залучені до процесу будівництва. У   2020 року з 409 об’єктів будівництва, що зводяться у столиці ризикових новобудов було 214.