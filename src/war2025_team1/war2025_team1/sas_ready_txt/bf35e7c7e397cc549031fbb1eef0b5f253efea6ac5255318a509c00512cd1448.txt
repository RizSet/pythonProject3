У березні житло на первинному ринку подорожчало на 1,2%


 У березні в порівнянні з лютим середні ціни на житло на первинному ринку нерухомості Києва підвищилися на 1,2%, або на 285 гривень до 24 593 грн/кв. м. Про це   100realty.ua. Згідно з повідомленням, на житло економ-класу в березні середня ціна зросла на 1,2% до 19 935 грн/кв. м, комфорт-класу — на 0,6% до 22 731 грн/кв. м. У бізнес-класі ціна зросла на 2,1% до 37 539 грн/кв. м, а в преміум-класі — знизилася на 0,4% до 56 348 грн/кв.м. Найбільша кількість житлових комплексів пропонувалося в Голосіївському районі — 18% від загальної кількості, в Дарницькому — 14%, в Солом'янському і Шевченківському районах — по 13%, в Печерському — 12%. Менше в Дніпровському районі — 8%, у Святошинському та Подільському — по 6%, в Оболонському та Деснянському районах — по 5%.