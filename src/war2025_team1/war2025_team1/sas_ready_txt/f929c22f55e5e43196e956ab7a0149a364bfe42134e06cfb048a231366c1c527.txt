Спрощені умови купівлі та нижча застава: в Італії відновили розпродаж житла за 1 євро

 Як розповів мер міста Б'яджо Файєлі, процедура придбання нерухомості буде спрощеною. Однак покупцям все ж доведеться внести спеціальний збір.  Читайте також  Квартири з видом на схили Подолу: другу чергу ЖК "Львівська Площа" введено в експлуатацію Файєлі зазначив, що теоретично один із восьми представлених будинків, може придбати кожен, хто прибуде до у Сант'Елія-а-П'янізі. Однак на практиці все дещо складніше. Покупець повинен враховувати низку положень, наприклад, представити муніципалітету проєкт реконструкції будинку протягом шести місяців після покупки. Як і в інших регіонах, на усі ремонтні роботи влада виділить 3 роки. Мер розповідає, що в інших регіонах обовязковою є порука в 5 000 євро. У Сант'Елія-а-П'янізі також просять гарантії, але  йдеться про значно менші суми.  Він пояснює це тим, що власники вже передали житло муніципалітету. Інша перевага –  мінімум обмежень щодо реконструкції.  Тобто новим власниках необов'язково повертати історичний вигляд будівлі. До того ж кілька обєктів перебувають у відносно хорошому стані.   Велика кількість житла в регіоні досі у хорошому стані / Фото Unsplash Мета проєкту – реорганізація існуючих та примноження нових об'єктів нерухомості. Паралельно влада намагається допомогти місцевій економіці. З цієї причини кожному кандидату будуть присвоюватися бали. Якщо, наприклад, на одну і ту ж будівлю з'явиться два покупці, перевагу нададуть  тим, хто вирішить залучити місцевих інженерів та архітекторів.  Також вищий бал отримають  претенденти, які подадуть найкоротші терміни закінчення ремонтних робіт .  Аби подати заявку, необхідно зареєструватися  на сайті міста . Після її розгляду із покупцем зв'яжеться нотаріус, який оформить акт купівлі. Після цього необхідно підписати контракт із муніципалітетом. А далі розпочинаються ремонтні роботи.  Наразі у муніципалітет надійшло близько 20 заявок, серед них – від мешканців США та Канади.