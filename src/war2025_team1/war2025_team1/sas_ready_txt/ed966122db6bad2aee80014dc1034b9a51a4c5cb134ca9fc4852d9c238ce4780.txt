
Квартира за черешню: нардеп від "Слуги народу" вскочив в скандал через житло в елітному районі Києва


 Нардеп від “Слуги народу” Володимир Крейденко під час війни придбав нову квартиру в елітному районі  . Появу коштовної нерухомості він пояснив отриманням коштів, які його батьки нібито заробили на продажі черешні. Про це   у розслідуванні Bihus.Info. Як зазначається, народний депутат під час війни переїхав до нової квартири в одному з житлових комплексів на Печерську. Інформація про це з’явилася в соцмережах його дружини ще наприкінці минулого року. Проте в декларації нова нерухомість відсутня, в документі не вказана квартира і у дружини депутата. Власником житла від осені 2022 року є батько Володимира Крейденка. Журналісти припустили, що така квартира може коштувати близько 200 тисяч доларів. Вже згодом, після звернення журналістів, Крейденко заявив, що змінив житло. Переїхав до квартири батька в січні 2023 року, тому в декларації за 2022 рік її не вказав. Депутат пояснив, що його батько купив квартиру за кошти, які отримав від продажу будинку в Мелітополі та продажу черешні. "Батьки до цього продали будинок. Мелітополь славиться черешнею, і мій батько займався, продавав цю черешню просто фурами, продавав у різні країни, займався бізнесом", — розповів парламентарій. Нагадаємо,  , яких зобов’язали подати звітність про власні доходи за 2021 та 2022 роки.