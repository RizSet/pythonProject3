Аналітики назвали 5 найдорожчих міст Європи для купівлі житла

 Про це йдеться у жовтневому звіті платформи Casafari Residential Market, яка спеціалізується на європейській нерухомості. Які ще міста увійшли в п'ятірку лідерів – далі. Читайте також  ОСББ у новобудовах: як ефективно використовувати ресурс об’єднання Аналітики платформи Casafari проаналізували динаміку цін на європейську нерухомість з червня по серпень 2022 та порівняли дані з аналогічним періодом 2021 року. Це допомогло визначити річне зростання вартості житла.  У документі міститься аналіз середньої ціни квадратного метра під час продажу та оренди, а також попит та пропозиція в 5 містах Європи.  Лідером рейтингу є  Париж,  де за квадратний метр просять до 12 674 євро.   Найвищі ціни на житло – у Парижі / Фото Unsplash Лісабон  став другим найдорожчим містом для покупки житла в Південній Європі, обігнавши такі міста, як Мілан, Мадрид та Барселону. Середній цінник на квадратний метр у столиці Португалії зріс до 4 817 євро.  У  Мадриді, Барселоні та Мілані  вартість квадратного метра не перевищує 4 764 євро. Аналітики зазначають, що в середньому ціни зросли на 2,6% у порівнянні з серпнем 2021 року. При цьому найсильніший стрибок цін зафіксували у Лісабоні та Мадриді – на 5,4% та 5% відповідно. У Барселоні ціни залишилися стабільними з невеликим зростанням на 0,9%. У Парижі вони впали на 0,6%.  Водночас стрімко подорожчала оренда – у середньому на 13,1% у порівнянні з літом 2021 року. Аналітики пов'язують це зі скороченням пропозицій на ринку. Наприклад у Лісабоні, кількість об'єктів під оренду скоротилася на 52,3%, у Мілані та Барселоні – на 37,2% та 31,6% відповідно, а в Мадриді – на 16,3%. Лісабон лідирує з показником зростання орендної плати на 23,2%, у Парижі орендувати житло стало дорожче лише на 5%. 