За скільки років можна заробити на власну квартиру в різних країнах Європи

 Можливість придбати житло в тій чи тій країні часто сприймають як ключовий показник якості життя та рівня її економічного розвитку. Середній показник власного житла в Європі минулого року становив 473 квартири на 1 тисячу жителів.  Зверніть увагу  КН РІЕЛ долучилася до програми "єВідновлення": що це означає для українців У різних країнах ціни на нерухомість суттєво відрізняються, але доступність житла визначають також за рівнем зарплат і часом, протягом якого можна накопичити кошти на власну квартиру чи дім. Згідно з останнім звітом  Deloitte Property Index 2023 , найменш доступною європейською країною з точки зору вартості придбання власного житла є Словаччина. Щоб купити собі житло, громадяни мають повністю відкладати свою зарплату протягом 14,1 року. Найлегше заробити на квартиру в Бельгії та Норвегії, попри те, що ціни там досить високі. Ось стільки часу треба відкладати всю зарплату для придбання квартири у країнах Європи: Варто зазначити, що у 2022 році майже у всіх європейських країнах зросли ціни на житло. Найвища вартість зафіксована в Австрії та Німеччині, Франції та Норвегії. В більшості великих міст України середня вартість житла на первинному ринку впала. Наприклад, у Києві ціна на квадратний метр  знизилась із 48,3 тисячі до 48 тисяч гривень , в Одесі – з 39,1 тисячі до 36,6 тисячі гривень, в Ужгороді – з 42,6 тисячі до 41,5 тисячі гривень, в Дніпрі – з 44,6 тисячі до 40 тисяч гривень. Ціни помітно зросли тільки у Львові – приблизно на 2 тисячі за "квадрат". Така позитивна динаміка пов'язана з тим, що ринок первинної нерухомості досяг стабільності. Житло подешевшало, зокрема, через укріплення гривні з 40,3 до 37,7 за долар за останній рік і доволі низький попит на нерухомість в новобудовах (третина від довоєнного).