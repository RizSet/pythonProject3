Зеленський хоче провести велику приватизацію в 2019 році


 Володимир Зеленський сподівається на проведення великої приватизації вже в 2019 році. Про це повідомляє прес-служба президента,   Українські новини. У повідомленні зазначено, що Зеленський в Канаді провів зустріч з віцепрезидентом Світового банку з питань Європи та Центральної Азії Сирілом Мюллером. «Ми хочемо поглиблювати співпрацю. Сьогодні ми провели зустріч з делегацією МВФ, під час якої була підтверджена підтримка України. Ми готові приєднатися до нової програми після формування нового уряду», — наголосив Зеленський. Президент зазначив, що Україна досягла макроекономічної стабільності і готова продовжити реалізацію реформ після обрання нової Верховної Ради. Він сказав, що скасовано понад 160 указів, які створювали тиск на бізнес, і повідомив про підготовку великої приватизації. «Ми бачимо проведення цієї приватизації вже до 2019 року», — констатував глава держави. Також Зеленський зазначив, що у вересні в Маріуполі запланований інвестиційний форум щодо відновлення Донбасу. За його словами, для України важливим є залучення Світового банку до реалізації інфраструктурних проектів на Донбасі. Раніше повідомлялося, що Зеленський під час зустрічі з першим заступником директора-розпорядника Міжнародного валютного фонду Девідом Ліптоном  .