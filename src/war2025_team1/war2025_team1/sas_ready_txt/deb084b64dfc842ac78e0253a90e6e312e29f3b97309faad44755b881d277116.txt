Ціни на квадратні метри у Львові падають: на що слід очікувати у вересні

 Як розповідає власниця рієлторської компанії Ірина Яремко, сьогодні до Львова продовжують прибувати вимушені переселенці з Херсону, Миколаєва, Дніпра, Запоріжжя. Водночас дефіциту квартир немає. Читайте також  Які житлові приміщення можна перевести у нежитлові та що для цього потрібно За словами Яремко, наразі єдина проблема в тому, що частина власники житла й надалі відмовляються здавати його менш ніж на пів року. А от ціни нарешті вирівнялися: У сегменті купівлі-продажу житла продовжує панувати затишшя. Інвестори, які купували квартири для здачі в оренду, зараз утримуються від таких покупок. Здебільшого на ринку проходять операції, які вирішують життєві ситуації, скажімо, питання розділення успадкованого майна,  – підкреслює Ірина Яремко. За її словами, ціни на квадратні метри у Львові починають падати. У доларовому еквіваленті вартість житла знизилася на 10 – 15% від довоєнної. Менше ніж за 33 тисячі доларів однокімнатну квартиру у Львові не знайдеш. До війни таку квартиру продавали за 40, а то й за усі 42 тисячі доларів,  – каже львівський рієлтор. На думку експертів, ціни на вторинному ринку досягли свого піка. Це стосується як орендних ставок, так і вартості квадратних метрів. Платоспроможний попит себе вичерпав, а тому  підвищувати ціни немає сенсу. Певного пожвавлення очікують у західних областях. З вересня тут відкриються офлайн навчальні заклади. Відповідно, частина переселенців тут залишиться, щоб їхні діти мали змогу відвідувати школу, приїдуть також студенти ВУЗів. Вересень  може стати дуже активним місяцем. Втім, головним визначальним фактором для ринку нерухомості й динаміки цін буде ситуація на фронті.