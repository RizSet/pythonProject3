Як змінилися ціни на оренду житла в містах-мільйонниках


 Напередодні навчального року оренда кімнат та квартир у Києві, Харкові та Дніпрі у порівнянні з весною подорожчала на 3%, в Одесі — на 5%, а у Львові — на 2%. Тим, хто планує підшукати у столиці нове окреме житло на довгий строк, доведеться викласти щонайменше 7 тис. грн, а в регіонах — від 5 тис. Про це йдеться в аналітиці  . Київ Якщо минулого року, після першого локдауну і до осені, ціни на оренду нерухомості у столиці знизилися на 6−9%, то цього року ситуація інша — ціни на житло зростають. У порівнянні з квітнем довгострокова оренда у Києві подорожчала на 3%. Найдешевший варіант, кімната у Деснянському районі, обійдеться приблизно у 3 100 грн на місяць. Що стосується Печерського району, то тут оренда кімнати коштуватиме 7 500 грн, а це на 23% більше, ніж навесні. У середньому ж, вартість частини квартири у Києві складає 4,5 тис. грн, що на 12% дорожче у порівнянні з весняними місяцями. Кімната, звісно, обійдеться дешевше, а вартість на неї не буде сильно відрізнятися від району — це приблизно 3600 грн. У Києві зафіксовано найбільшу розбіжність цін за оренду цілої квартири. Наприклад, одиничка на Троєщині в середньому коштуватиме 7 тис. грн, а от в самому центрі на Печерську — на 130% дорожче. У цьому місті найдешевше житло знаходиться у Московському та Немишлянському районах. Кімнати там коштують 2 700 грн та 2 800 грн відповідно. Загалом, оренда окремої кімнати (за умови, що хтось інший буде винаймати сусідню) складає 3 тис. грн, натомість частина квартири обійдеться у 3,5 тис. грн. Орендувати цілу однокімнатну квартиру буде коштувати від 5 тис. грн у віддалених житлових масивах. У центрі міста таке ж житло буде коштувати на 50% дорожче. Найбюджетніші кімнати для оренди у Дніпрі знаходяться у Новокадацькому районі — 2 200 грн/міс. До речі, середня ціна по місту практично не відрізняється і становить 2 400 грн. Винайняти частину квартири в Індустріальному районі можна за 2 500 грн, натомість у Центральному — середня вартість становитиме 4 тис. грн. В центрі Дніпра оренда одинички обійдеться у 8,5 тис. грн, а от на іншому березі в Індустріальному районі можна знайти квартиру й за 5 тис. грн. Серед міст-мільйонників саме в Одесі найбюджетніші варіанти ​​довгострокової оренди житла, що явно пов'язано зі спадом туристичного сезону. До прикладу, оренда частини квартири у Суворовському районі буде коштувати приблизно 1 тис. грн (2 250 — середня вартість по місту), кімнату там же — за 2,5 тис. грн (2 800 — у середньому). В Одесі ціни на оренду цілої квартири визначилися наближеністю до моря та до центру міста. Тому Приморський — найдорожчий — однокімнатна тут буде коштувати 8,5 тис. грн, а от у віддаленому Суворовському районі можна винайняти житло на 35% дешевше. За даними аналітики OLX Нерухомість, у місті Лева бюджетне   можна знайти у будь-якому районі. Наприклад, за 2 500 грн можна орендувати кімнату у Галицькому, Залізничному, Сихівському та Франківському районах. У останньому за таку ж суму можна винайняти й частину квартири (3200 — середня ціна по місту). У Львові склалася унікальна ситуація щодо оренди цілої квартири: у місті найменша різниця у вартості між центральними районами та віддаленими. У історичному Галицькому районі однокімнатне житло обійдеться у 7,5 тис. грн — як і у двох інших спальних районах.