Спадщина «Укрбуду»: 7 запитань до президента «Київміськбуду» Ігоря Кушніра

 
 
 
 
 
– Коли ми заявили про те, що добудуємо за «Укрбудом», я одразу сказав – це історія довга, запасіться терпінням! Ми розуміли, що складнощів буде багато, але до кінця не усвідомлювали наскільки. Навіть зараз постійно щось виникає. Але процес триває, практично всі комплекси прийняті. Обіцяну пускову п'ятірку здано. Це ЖК «Харківський», «Новомостицький», «Гармонія», «Пектораль» і «Сонячна Рів'єра». 
Найбільш глобальні питання розв'язані, комплекси прийняті, розпорядження Кабміну про підписання договорів із Міноборони щодо ЖК на їхній землі –  виконано. Непорозуміння з фінансовою компанією «Житло-Капітал», через яку «Укрбуд» продавав квартири, вже немає, гроші спрямовуються на добудову. Оживають продажі в цих об'єктах. 
Зараз ми не бачимо, щоби хтось створював нам проблеми, але є ще низка поточних юридичних моментів, які ми крок за кроком вирішуємо. Це просто щоденна робота. Проте немає взаєморозуміння з ДАБІ, є постійні прискіпування щодо невідповідностей у документах «Укрбуду». Але , спитати нема з кого! А добудовувати й здавати треба нам, тому хотілося б лояльнішого ставлення. Адже порятунок 13 000 інвесторів – питання державне. 
 
– Я не хочу мимоволі ставати учасником внутрішньокорпоративних розборок. У них завжди важко визначити, хто правий, а хто винен. 
Я бачу цю історію зі своєї дзвіниці. Давайте по фактах. Будівництва «Укрбуду» зупинилися? Зупинилися! Коштів на продовження робіт вони знайти не змогли, інвестори виходять на мітинги, і президент Володимир Зеленський ухвалює рішення – добудує «Київміськбуд». Чи раді ми були такому «чудовому» соцнавантаженню – це велике питання. Але таке рішення президента і РНБО, яке йому передувало, ще раз підтвердило: «Київміськбуд» – найнадійніша компанія, і тільки ми можемо це потягнути. Адже всі побоювалися, що ринок первинної нерухомості просто обвалиться через кризу довіри. Адже це головний фактор покупки первинки. Тому, хотіли ми чи не хотіли, потрібно було рятувати ситуацію. 
Ми оперативно включилися в процес, запустили аудит об'єктів, почали отримувати інформацію від компаній «Укрбуду», співпрацювати з тими, хто там залишився. Історія з передачею об'єктів затягнулася практично на рік. 
 
– Який сенс? Проблемні активи та 13 000 обурених інвесторів... Навпаки, квапили нас і допомагали. З Майбородою працювали як з директором «Укрбуд Девелопмент», якогось глобального саботажу я не бачив. Федотенков закривав купу питань щодо комунікації з органами влади, РНБО, брав участь у зустрічах з інвесторами, з фінансовою компанією, яка не хотіла скеровувати доплати за розстрочками на добудову. Він спільно з нами розв'язував багато питань. 
До речі, саме активна позиція інвесторів, їхня згуртованість допомагали вирішувати складні завдання, вони змусили чиновників рухатися активніше. Але навіть за такою потужною підтримкою процес затягнувся довше, ніж і вони, і ми розраховували. 
 
– Як з'явився в процесі Дмитро Федотенков, мені невідомо. Але те, що бачу я: людина зайшла в компанію як інвестор у важкий для неї момент. Наскільки знаю, він вже завів близько $10 млн, але плани були зірвані, почав розгорятися внутрішній конфлікт. Цього обсягу коштів було недостатньо, а інші інвестори, побачивши, що домовленостей не дотримуються, в фінансуванні відмовили. Отже єдиний вихід був – шукати нову компанію. 
Фактично рішення, як то кажуть, ногами виходив саме Федотенков. Спочатку   , але вони могли забрати лише прибуткові ЖК, та ще й з низкою умов. А що робити з мінусовими? Хто взагалі потягне такий обсяг у два десятка об'єктів? Тому і з'явився «Київміськбуд», який і «призначили» рятувати ситуацію. 
Нюанси уточнювати краще в самого Федотенкова, але я бачив, як він збирав якісь розрізнені активи, знаходив директорів компаній, що ховалися від сімей інвесторів, брав участь у всіх проблемних зустрічах, пояснював ситуацію на мітингах, зустрічах з ініціативними групами. 
 
Це було рішення замовників – рухатися з іншими забудовниками. Ми брали все, що нам передають. Десь інвестори проявляли принципову позицію – лише КГС, замовники дослухалися. Десь людям було все одно хто, аби вже почали. На щастя, всі будівництва рухаються. Неприйнятим залишився тільки ЖК «Солар Сіті». Він проходить процедуру санації, тривають суди, прискорити процес можливості немає, ми чекаємо. 
 
– Договір зі структурою Міністерства оборони щодо цього комплексу після довгих узгоджень підписаний. Розпочато підготовчі роботи – огорожа, доведення до ладу відділу продажів на об'єкті. Направлено лист до Міноборони на отримання дозволу на знесення будівель та споруд на ділянці, чекаємо погоджень. 
Навіщо вкотре підставляти й так вже постраждалих інвесторів? Треба набратися терпіння. Сподіваюся, Міноборони найближчим часом проведе інвентаризацію, і тоді запустимо процес оформлення додаткових документів для того, щоб це будівництво було повністю законним. 
 
– Попри пандемію ми активно будуємо, і на цей рік плани великі – ввести в експлуатацію близько 400 000 кв. м. Частка колишніх ЖК «Укрбуду» – приблизно 20%. 
Але необхідна адекватна реакція ДАБІ на проблеми постраждалих інвесторів. Ми вже двічі отримали відмови на введення в експлуатацію секцій і будинків ЖК «Шевченківський» і «Поділ-град». Подаватимемо знову. Готуємо й частину ЖК «Злагода» та «Оберіг-2». Слідом підтягнуться ще два-три комплекси. 
Ми взяли на себе надскладне завдання і крок за кроком рухаємося до мети. Всі отримають свої квартири. Але добудовувати за кимось – не побажаєш і ворогові.