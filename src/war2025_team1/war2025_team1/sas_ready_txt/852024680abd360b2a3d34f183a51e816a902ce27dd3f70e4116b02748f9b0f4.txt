Чи вплине дефіцит матеріалів на вартість новобудов: пояснення експерта

 Як зазначає президент Асоціації фахівців з нерухомості (рієлторів) України Юрій Піта, на обʼєктах, що збудовані менше ніж 20 – 30%, сьогодні будівельні роботи не проводять.  Читайте також  Ринок нерухомості під час війни: державна підтримка для відновлення економіки Головна причина застою – дефіцит матеріалів. Ще одна, менш виражена, – брак робочої сили. Експерт зазначає, що загалом ситуація стабільна із: Водночас із компонентами, які використовуються в оздобленні, внутрішніх роботах та обладнані інженерних мереж, ринок вже відчуває серйозну нестачу. Ще одна проблема – брак скла та віконних профілів, частина яких до війни постачалася з Росії та Білорусі. Це змушує забудовників не лише шукати постачальників у інших країнах, а й корегувати проєктні рішення. Це впливає на терміни доставки та відповідно – будівництва.  За розрахунками Мінрегіонбуду, у лютому собівартість квадратного метра житла у Києві становила 18 000 гривень. Зараз, за словами Піти, вона складає 23 000 гривні. Проте 60% новобудов столиці не змінили ціни у доларах. Квартири подорожчали у кожному третьому ЖК, і лише у 10% обʼєктів знизили вартість метру. Як  свідчать дослідження ЛУН , вартість квартир економ- та комфорт-класу повернулась до довоєнних значень, дещо впав у ціні бізнес-клас. Середня ціна метру столичної нерухомості знаходиться на лютневому рівні – 1 270 доларів за метр квадратний. У середньостроковій перспективі будівельники не планують підвищувати вартість квартир, що вже будуються. Не зміняться ціни й для тих, хто вже придбав житло на виплат, говорить Піта. Наразі забудовники очікують на допомогу від держави, адже розуміють, що під час війни Україна втратила 45 мільйонів квадратних метрів житла, які необхідно буде компенсувати найближчим часом. 