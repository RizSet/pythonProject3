Зниження вартості у 2 рази: в яких містах України вигідно орендувати комерційну нерухомість

 Найчастіше комерційну нерухомість шукають у тій частині Київщини, де не було активних бойових дій, а також у Львівській, Дніпропетровській, Одеській та Івано-Франківській областях. Про це розповів керівник департаменту клієнтського сервісу OLX в Україні Ігор Сироватко.  Читайте також  Р инок нерухомості під час війни: державна підтримка для відновлення економіки Найнижча оренда залишається  у Полтаві  – на місяць тут доведеться платити лише 1 575 гривень. Також доступні варіанти можна знайти  в Кривому Розі , де місячна вартість робочої площі зараз становить 1 604 гривні. При цьому в обласному центрі –  Дніпрі  – підприємцям доведеться викласти в місця у середньому 4 528 гривень. В Одесі  вартість комерційного приміщення в середньому обійдеться у 5 188 гривень на місяць.  Серед західних міст України найнижчі ціни  в Луцьку.  У середньому комерційне приміщення коштує 2 650 гривень на місяць. Ціни у сусідніх містах вищі удвічі. Так,  в Ужгороді  оренда у травні коштувала 7 400 гривень,  у Хмельницькому та Івано-Франківську  – 8 тисяч гривень, а  у Львові  – 9 тисяч гривень. Щодо центральних регіонів нашої країни, то  в Черкасах  зараз, як і в березні, можна винайняти приміщення за 3 тисячі гривень. А от  у Києві  ціни в травні були доступніші, ніж у мирний час: середньомісячна вартість оренди комерційної площі становить 10 650 гривень. Найнижчі тарифи у: Водночас найбільше пропозицій у Шевченківському та Дарницькому районах. Хоч вибір приміщень у столиці найбільший, щомісяця понад 500 об'єктів знаходять своїх орендарів: лише в травні коло варіантів звузилося з 9 551 до 8 892 оголошень. Тож якщо ви планували перевезти або відновити бізнес у Києві — зверніть увагу на те, що інші підприємці зараз активно шукають тут площу для роботи,  – розповів Сироватко.    Ціни на оренду комерційної нерухомості на Заході України / Дані OLX Нерухомість  Ігор Сироватко зазначає, що зараз на OLX фіксують найбільше оголошень про  оренду офісів і магазинів. Вартість оренди офісного приміщення в столиці зараз знаходиться на рівні 14 500 гривень на місяць.  У Львові  середня ціна у 2,5 раза нижча – 5 900 гривень на місяць. Аналогічна ситуація  в Одесі , де вартість оренди офісу складає 5 500 гривень на місяць.. Якщо дивитися в бік західних регіонів, там є дешевші пропозиції оренди в межах 3 – 5 тисяч гривень. Сироватко стверджує, що найбільш доступну середню вартість зафіксували  в Рівному та Кам’янці-Подільському  – 2 тисячі та 3 200 гривень відповідно. Якщо ж ви шукаєте квадратні метри під магазин, то  в Кропивницькому та Полтаві  можете розраховувати на найменші ціни, в середньому, за 2 500 – 3 тисячі гривень на місяць. Середньомісячна оренда  в Києві  обійдеться у 12 500 гривень. Майже вдвічі меншу ціну можна знайти  у Луцьку, Ужгороді чи Хмельницькому  – в середньому 7 тисяч – 7 500 гривень.  В Івано-Франківську  підприємцям готові запропонувати в оренду магазин за 10 750 гривень на місяць.  Згідно з опитуванням, проведеним платформою OLX, сьогодні більшість власників нерухомості готові йти на поступки, щоб підтримати підприємців у кризовий час. Найбільш поширеною опцією є знижка на оренду, яку готові надавати майже 79% орендодавців. З них 43% не проти знизити вартість вдвічі, ще 26% можуть зменшити платню на 20 – 40%, а 8% опитаних згодні зробити знижку навіть більше, ніж на 50%. Лояльні умови розстрочки оплати пропонують понад 42% опитаних. Близько 37% власників можуть додати безкоштовно один місяць оренди. Влаштувати канікули для бізнесів у "гарячих точках" готові 14% орендодавців і ще приблизно така ж кількість можуть взяти на себе або ж поділити з орендарями оплату комунальних послуг.