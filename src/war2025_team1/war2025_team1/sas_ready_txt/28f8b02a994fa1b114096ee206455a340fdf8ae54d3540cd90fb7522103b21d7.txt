У 2022 році іпотечне кредитування впало в 5,3 раза — НБУ


 Банки України у 2022 році видали 2009 іпотечних кредитів на загальну суму 1,96 млрд грн. Порівняно з 2021 роком нове іпотечне кредитування скоротилося в 5,3 раза за кількістю договорів та в 4,3 раза в грошовому вимірі. Про це   результати щомісячного опитування банків про обсяги наданих населенню іпотечних кредитів. Переважна частина іпотечних кредитів у 2022 році — дві третини за кількістю договорів — були надані в січні-лютому до початку повномасштабної військової агресії РФ. У березні-травні іпотечні   не надавалися взагалі, влітку видачі були поодинокими. Натомість з вересня іпотека розпочала поступово відновлюватися, передусім завдяки державним програмам підтримки кредитування «Доступна іпотека» та «єОселя». В межах цих програм позичальники мають змогу отримати іпотечні кредити за зниженими відсотковими ставками 7% та 3% річних відповідно. У вересні-листопаді 2022 року банки видали 252 іпотечні кредити на загальну суму в майже 280 млн грн, а у грудні — 405 кредитів на пів мільярда гривень. Це найвищий місячний показник від початку повномасштабної війни. Про видачу нової іпотеки у грудні поінформували 4 банки. Банки під час війни кредитують купівлю житла майже виключно на вторинному ринку нерухомості: частка укладених іпотечних договорів у цьому сегменті становила 99% від усіх нових іпотечних кредитів у червні-грудні 2022 року. У регіональному розрізі найбільше іпотечних кредитів за цей період видано в Києві та Київський області — 241 договір на загальну суму майже 345 млн грн (43% від загального обсягу), у Волинській області — 48 договорів на 60 млн грн (8%), Вінницькій області — 37 договорів на 50 млн грн (6%) та Чернігівській області — 54 договори на 47 млн грн (6%).