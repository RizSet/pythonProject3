Ціни раптово знизилися: що відбувається на ринку нерухомості у Вінниці

 Зокрема йдеться про скорочення кількості орендарів. Про це розповіла голова Вінницького міського відділення Асоціації фахівців з нерухомості (рієлторів) України Лілія Пшенична. Читайте  Інвестування в нерухомість в Україні: у чому особливості та де краще купувати житло До пандемії студенти були вагомою часткою орендарів у Вінниці: ще у 2019 році 35% орендованих квартир припадало саме на студентство. Через ковідні обмеження й перехід на дистанційне навчання у переважної більшості студентів з інших міст і населених пунктів відпала потреба в оренді житла,  – зазначила Пшенична. Однак, за її словами, восени очікується пожвавлення на ринку оренди житла. Це може призвести до  зростання цін щонайменше на 5 – 7%. Цікаво  У Чернівцях подорожчали квартири: на скільки та що купують З початку 2021 року ціни на житло у Вінниці зросли на 5%. За словами експертки, найчастіше потенційні покупці обирають первинну нерухомість. У первинний ринок інвестують в основному заробітчани та представники малого та середнього бізнесу. На вторинному ринку купують в основному люди середнього віку, або ж діти для своїх батьків,  – пояснила фахівчиня. Експерти прогнозують здорожчання ще на 3 – 4% восени. Крім того, зросла собівартість будівництва, що також вплине на ціни.