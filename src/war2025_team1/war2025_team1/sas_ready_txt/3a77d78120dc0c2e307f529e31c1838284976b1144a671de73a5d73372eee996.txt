Чому сьогодні небезпечно купувати квартири у старому житловому фонді

 Як повідомляє  24 канал , вторинний ринок пропонує не лише можливість швидко заїхати у квартиру, але й безліч "сюрпризів", з якими доведеться зіткнутися в майбутньому. Тож, на які нюанси слід звернути увагу, обираючи житло – далі.  Цікаво  Право власності на квартиру в новобудові: 3 кроки, які повинен здійснити девелопер Левова частка українського вторинного ринку нерухомості – це "хрущовки", 16-поверхові БПС-ки, "чешки" та інші модифікації типового житла. Усі вони мають невеликі площі у порівнянні з новобудовами. Якщо в новому будинку площа середньої "однушки" становить 40 квадратних метрів, то "хрущовки" на 45 квадратних метрів поміщають цілі дві кімнати.   70% застарілого житлового фонду Києва можуть знести / Фото Національний промисловий портал Через такі обмеження у площі не кожна споруда здатна задовольнити запити сучасного покупця. Інколи ситуацію не може виправити навіть сучасний ремонт.  До того ж Київрада затвердила Програму комплексної реконструкції мікрорайонів застарілого житлового фонду. Документ містить перелік будинків, які пріоритетно піддаватимуться модернізації. Важливо, що серед положень програми зазначено: комплексна реконструкція кварталу  може передбачати знесення та подальше будівництво нового об’єкта. Зараз говорять про те, що знести пропонують 70% застарілого житлового фонду Києва. Мешканців відселятимуть у нові квартири, однак будівництво вимагає часу, а ви, вклавшися у старий фонд не отримаєте можливості відразу облаштовуватися на новому місці.