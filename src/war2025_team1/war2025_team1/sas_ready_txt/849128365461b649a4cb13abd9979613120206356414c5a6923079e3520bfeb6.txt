Мінрегіон хоче відселяти з хрущовок в житло у тому ж районі


 Новий законопроект щодо комплексної реконструкції кварталів застарілого житлового фонду передбачає, що у разі відселення людей з «хрущовки» нове житло мають надавати у тому ж адміністративному районі. Про це   заступник міністра ЖКГ Лев Парцхаладзе. «Ми ввели низку обов’язкових вимог, які захищають інтереси людей у випадку реконструкції застарілого житла. Наприклад, що дуже важливо, — спочатку повинен будуватися пусковий будинок, куди переселяються мешканці з 2-3 старих будинків, і тільки після цього застаріле житло зноситься і на його місці будується нове. У такому випадку люди краще відносяться до переїзду, коли бачать нове готове приміщення і переїздять в нову квартиру з вже готовим ремонтом. Крім цього, важливо, щоб люди залишалися жити в своїх же районах, до яких вони звикли. Щоб вони продовжували користуватися тією ж соціальною інфраструктурою — школами, лікарнями і тощо», — наголосив він. Також новий законопроект пропонує 2 варіанти вирішення питання з «хрущовками»: реконструкцію та знесення. За словами Парцхаладзе, проводити реновацію застрілого житла із знесенням старих будинків та будівництвом нових буде вигідно інвесторам у великих містах, в інших населених пунктах місцева влада із залученням інвесторів має проводити реконструкцію. «Важливо ще те, що зносити старі будинки і будувати нові можливо і вигідно тільки у великих містах — містах-мільйонниках. Тут вартість житла висока, вона дозволить інвестору зайти в такі проекти. А в невеликих населених пунктах це практично неможливо, там є сенс проводити реконструкцію будівель. І це може бути або міська програма, або державна. У Києві є програма 70/30. Є програма в Мінрегіоні через Фонд енергоефективності, наприклад, — „теплі кредити“, — додав він. Парцхаладзе підкреслив, що питання застарілого житла сьогодні потребує першочергового вирішення, адже із 1 млрд кв. м всього житла в Україні близько 70-80% є застарілим. Крім цього, чинний з 2006 року закон щодо реконструкції „хрущовок“ виявився неефективним та не зміг запровадити на практиці масову реновацію застарілого житла.