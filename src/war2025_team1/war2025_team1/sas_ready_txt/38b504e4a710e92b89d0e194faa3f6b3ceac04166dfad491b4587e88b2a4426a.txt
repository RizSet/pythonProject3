На Львівщині облаштували соціальне житло для вимушених переселенців

 Повідомляється, що раніше переселенці жили у комунальних приміщеннях, непридатних для довготривалого проживання. При цьому дехто із них виїхав на Львівщину ще у березні.  Читайте також    Від чого залежить комуналка у новобудовах: важливі нюанси, на які слід звернути увагу Як розповів начальник Львівської ОВА Максим Козицький, для створення повноцінного житла впродовж чотирьох місяців у закинутому раніше приміщенні проводили ремонтні роботи. На це витратили 16 мільйонів гривень. Вартість ремонту – 16,1 мільйона гривень. З них 13,7 мільйона – це кошти громадських благодійних організацій. А 2,4 мільйона – гроші з обласного бюджету,  – розповів він.    У будинку облаштовано 30 мініквартир / Фото Суспільне Зараз тут облаштовано 30 мініквартир для 30 родин. Кожна родина буде мати власну кухню, власний санвузол.  При цьому на Львівщині залишається близько 10 тисяч переселенців, які живуть у непристосованих для тривалого проживання приміщеннях і потребують нового житла. Зараз 25 об'єктів перебувають в ремонтах і це дасть змогу розселити до кінця року близько 5 тисяч людей. Переважно це довгобуди або незавершене будівництво, установи профтехосвіти, які ремонтуються за кошти обласного бюджету і благодійних організацій,  – додає Максим Козицький. Для переселенців це тимчасове житло. Після перемоги відремонтовані приміщення перейдуть місцевій громаді.   Будинки умебльовані та мають усю необхідну техніку / Фото Суспільне