5 регіонів, які залучили максимальну кількість інвестицій від приватизації

 Київ опинився лише на третьому місці. Водночас у столиці відзначили найбільшу конкуренцію у порівнянні з іншими регіонами. Читайте також  Відомий девелопер назвав головні тенденції на ринку житла у 2022 році Абсолютним лідером за сумою залучених інвестицій від приватизації у 2021 році стала  Івано-Франківська область.  У році, що минає, бюджет регіону отримав  803,4 мільйона гривень.  Про це повідомляє пресцентр Фонду державного майна (ФДМ). Друг сходинку у рейтингу займає  Львівщина  з показником  642 мільйони гривень  залучених інвестицій від приватизації об'єктів, що знаходяться на території області. Найбільшим об'єктом проданим у 2021 році назвали Львівську виправну колонію, яка принесла до бюджету  понад 400 мільйонів гривень.   Найбільшим об'єктом проданим у 2021 році є Львівська виправна колонія / Фото zaxid.net Замикає трійку лідерів  Київ із показником 382 мільйони гривень.  При цьому в столиці було зафіксовано найсильнішу конкуренцію за об'єкти у порівнянні з іншими регіонами. У середньому протягом року у торгах за столичну нерухомість брали участь 7,5 учасників. Також у п'ятірку потрапили  Хмельницька та Одеська області  з показниками  305 мільйонів та 236,3 мільйона гривень  відповідно. Тут експерти відзначили продаж Дунаєвецького комбінату хлібопродуктів та майнового комплексу "Одесавінпром".