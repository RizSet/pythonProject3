Компенсація за житло. Як оцінюватимуть пошкоджене майно


 Компенсацію за зруйноване чи пошкоджене житло визначатимуть спеціальні комісії при органах місцевого самоврядування. Про це повідомила лідер партії «Слуга народу» Олена Шуляк   Interfax Україна. Згідно з ухваленим у першому читанні  , люди, які зафіксували в «Дії», що їхнє житло зруйноване, матимуть право отримувати компенсацію не грошима, а квадратними метрами. «На першому етапі потрібно подати заяву. До неї додаються документи, що підтверджують право на отримання компенсації. Наприклад, документ про право власності на житло (або варто зазначити номер з Державного реєстру речових прав). Якщо є складнощі з поданням документів, наприклад для вимушених переселенців, достатньо обмежитися заявою, а підтверджувальні документи додати пізніше», — повідомила Шуляк. Вона наголосила, що якщо якісь документи втрачені чи знищені, то людина зможе звернутися до створеної органом місцевого самоврядування комісії для сприяння та допомоги у їх відновленні. Відомості про обстеження пошкодженого майна та оцінку вартості збитків заявник подає лише за бажанням. Отримання цієї інформації є сферою відповідальності органів, які опікуються питаннями компенсації. Коли йдеться про компенсацію у вигляді нового житла (якщо будинок повністю зруйнований або пошкоджений настільки, що не підлягає відновленню), на рівні Кабінету Міністрів мають розробити відповідну методику. Вона дозволить розраховувати вартість квадратного метра житла у певній місцевості й, виходячи з площі зруйнованого житла, визначити суму компенсації. У такому разі питаннями розрахування суми компенсації займатимуться спеціально утворені комісії органів місцевого самоврядування. Коли йдеться про об'єкти, які потребують ремонту, оцінку здійснюватимуть суб'єкти оціночної діяльності, які складатимуть відповідні звіти щодо оцінки кожного пошкодженого об'єкта. «Блок питань, що стосуються оцінки пошкодженого майна та вартості його відновлення, комплексно доопрацьовується спільно з Фондом державного майна. Мета — напрацювати оптимальний механізм, покликаний, з одного боку, максимально прискорити та спростити процедури, а з іншого — отримати максимально об'єктивну та повну інформацію», — розповіла Шуляк.