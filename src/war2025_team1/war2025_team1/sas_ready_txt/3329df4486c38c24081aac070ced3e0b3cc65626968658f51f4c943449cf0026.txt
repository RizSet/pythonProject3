Як за рік в Києві змінилися ціни на житло


 У листопаді поточного року медіанна ціна пропозиції на житло по Києву зросла в порівнянні з листопадом 2017 року на 7,9% (в доларовому еквіваленті). Про це свідчать дані   Address.ua. У той же час, ціна пропозиції по Києву в листопаді збільшилася в порівнянні з жовтнем на 1,32%. Згідно з аналізом динаміки цін в розрізі кількості кімнат, за останній місяць по відношенню до жовтня ціни зросли для 1-, 2- і 4-кімнатних квартир. Основний приріст дали 4-кімнатні квартири — 16,1%. При цьому, у порівнянні з цінами минулорічного листопада, найбільше зростання демонстрували 1 і 4-кімнатні квартири (13,8% і 17,1% відповідно), двокімнатні квартири подорожчали в середньому на 6,5%, а ціни на 3-кімнатні залишилися практично без змін.