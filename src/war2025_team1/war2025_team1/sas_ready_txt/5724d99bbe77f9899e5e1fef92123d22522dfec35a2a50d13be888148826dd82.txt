Новобудови передмістя: які ЖК дорожчають і чому

 
 
 
 
  Більшість споруджуваних або нещодавно побудованих житлових комплексів розташовані в радіусі 10–15–20 км від межі міста Києва. Отже, щоби дістатися столиці, знадобиться 25–30 хвилин. До того ж Київ з основними містами-супутниками пов'язаний хорошими автошляхами. 
Наприклад, це Бориспільська магістраль, Броварське шосе, Житомирська й Одеська траси. Цими «артеріями» можна доїхати до Броварів, Борисполя, Ірпеня, Бучі, Новосілок, Чабанів, Віти-Поштової. 
  Як зазначають фахівці агентства нерухомості RE/MAX Central, саме близькість водойм (озер і ставків), а також прогулянкових зон і місць для відпочинку (парків, лісів, лугів) часто стає вирішальним чинником при покупці житла. 
Наприклад, Житомирський напрямок відрізняється великою кількістю лісів – біля Ірпеня, Бучі та Ворзеля насправді дуже зелено. А Вишгород має унікальне розташування безпосередньо на березі Київського водосховища. У Броварах же багато парків, і місто розташоване неподалік від лісу. 
 Прямо на в'їзді до Борисполя – однойменний аеропорт, з якого можна полетіти в будь-яку точку світу. А у Броварах – кілька великих торгових центрів, тому, аби придбати продукти, одяг, взуття, щось для будинку, вже не потрібно мчати до Києва. По суті, все це є на місці, під боком. 
З недоліків же, як раніше  , можна виділити затори на деяких напрямках і проблеми з дозвільною документацією, які властиві забудовникам передмістя.  
  Це дуже затребувана концепція, що отримала новий імпульс саме завдяки пандемії COVID-19. Ось лише кілька прикладів подібних ЖК поруч зі столицею: «Євромісто 2» в Крюковщині, Irpin City в Ірпені, City Lake у Шевченковому, Park Lake City в Підгірцях. 
Житлові комплекси згаданого формату мають розвинену внутрішню інфраструктуру. Це територія для відпочинку та дозвілля: тут удосталь дитячих и спортивних майданчиків, скверів та зон для пікніка, а також усіляких магазинів, кафе, ресторанів, салонів краси, аптек, клінік і спортклубів. 
Цей житловий комплекс – столичного рівня, і його особливістю є також нестандартні архітектурні рішення, що інтегрують сучасний житловий простір у мальовниче зовнішнє середовище класичного передмістя. Якщо врахувати, що багато найманих працівників, як і раніше, – на віддаленому режимі, наявність великого простору в межах житлового комплексу дає можливість і працювати, і відпочивати, не залишаючи його меж. 
  У Київській області 2021 року близько 30% попиту сконцентровано саме на квартирах площею до 55–60 кв. м. Як правило, це однокімнатні та двокімнатні варіанти. Тобто покупці роблять ставку на функціональність і практичність. Не останню роль відіграють зростаючі комунальні тарифи, які змушують підходити до придбання житла з раціонального погляду. 
 , то тут усе доволі стандартно. Технологія будівництва – монолітно-каркасна, стіни з газоблоку, цегли чи керамоблоку. Зовнішнє утеплення – мінеральна вата, зрідка пінополістирол. Опалення – автономне (своя котельня в будинку) або індивідуальне (котли в квартирах). Є наземна стоянка й почасти – підземний паркінг. Територія, як правило, під охороною, тож закрита від авто та сторонніх осіб. 
Експерти сходяться на думці, що вартість квадратних метрів у новобудовах Київської області повторюватиме зростання цін у висотках Києва. «До кінця року ( ) житло на первинному ринку може додати в ціні 5–10% залежно від розташування проєкту, а також його рекреаційних та інфраструктурних можливостей для майбутніх мешканців», – вважає Юрій Піта, президент Асоціації фахівців з нерухомості (ріелторів) України. 
Лев Парцхаладзе, президент Конфедерації будівельників України (КБУ), уточнює: лише за перше півріччя 2021 року квартири на первинному ринку Київської області подорожчали на 30%. 
