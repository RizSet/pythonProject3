«Чорна п’ятниця»-2020 побила рекорди продажу техніки — плюс 28%


 Попри карантинні обмеження продажі побутової техніки та електроніки під час акцій зросли на 28% – до 6,6 млрд грн. Про це   дані дослідження GfK Ukraine. Протягом акційного періоду було продано на 8,5% більше предметів побутової техніки та електроніки (966 тис. шт.). Це у 1,5 раза більше у грошах та вдвічі більше в обсягах за показники середньорічного тижня 2020 року. 36% одиниць побутової техніки та електроніки було продано зі знижкою від 10%, і лише 7% – зі знижкою понад 20%. Найбільше знижок (від 10%) зафіксовано серед товарів малої побутової техніки. Цікаво, що при цьому середній чек у ключових секторах техніки зріс на понад 20%. Винятком стала лише велика побутова техніка, де здорожчання середнього цінника склало лише 3%. Це свідчить про перевагу покупок преміум-сегменту в період розпродажів, коли знижками українці користуються не стільки, щоб заощадити, а швидше для того, щоб побалувати себе дорожчим асортиментом за ті самі кошти. Традиційно інтернет-магазини пропонували більше знижок: цінник на 48% від обсягу техніки, що продавалася онлайн, знизився на 10% і більше. Тож, 30% товару (обсяг у грн) було куплено онлайн. Українці сфокусувалися на домашньому комфорті і підняли цю позицію у рейтингу своїх пріоритетів. Особливою популярністю користувалися роботи-пилососи, телевізори та посудомийні машини. Продажі цих груп товарів зросли найбільше, знову ж таки, порівняно із показниками середньорічного тижня цьогоріч. «Впродовж всього цього року ми спостерігаємо цікаву тенденцію – цінуючи свій час, люди впевнено доручають рутинні справи сучасній техніці», – розповідає про тенденції зміни споживацьких вподобань Ірина Антонова, керівниця відділу досліджень роздрібних продажів побутової техніки PoS Tracking GfK Ukraine «Крім того, після весняного локдауну та в очікуванні другої хвилі суворих карантинних обмежень споживачі створюють умови для комфортного приготування їжі власноруч. Сьогодні, як ніколи, люди зрозуміли, наскільки зручним робить їхнє життя технічний прогрес, та готові інвестувати у свій заощаджений час. Гадаю, саме цим пояснюється бум продажів роботів-пилососів, посудомийок, і, трохи менше – кавоварок, духових шаф та варильних поверхонь», – додає Ірина. Найбільше відносно минулорічних показників зросли продажі ІТ-сектору – на 70% у грошовому вимірі. Серед цифрових категорій лідерами за темпами зростання традиційно стали телевізори, проте вперше вони не змогли перевищити торічний показник. «Звичайно, що сезон розпродажів «Чорної п’ятниці» подовжився і в наступний тиждень, зі знижками «Кіберпонеділка». Особливо це помітно в онлайн-каналі продажів. Водночас варто зауважити, що отримання та оплата багатьох товарів, придбаних ще в період «Чорної п’ятниці», припала саме на наступний тиждень. І це також вплинуло на отримані нами цифри. Тому цьогоріч ми вирішили аналізувати ці два періоди знижок разом», – коментує заступник керівника відділу аудиту роздрібної торгівлі непродовольчими товарами GfK Ukraine Андрій Осадчий. Чимало людей боялось наразитися на ризик захворіти та обирали безпечніший спосіб покупок – онлайн. Найбільший ріст стався за рахунок продажів в онлайн-магазинах традиційного роздрібу, а не суто інтернет-рітейлу. Ця тенденція притаманна всьому 2020 року і «Чорна п’ятниця» не стала винятком. «Також слід зауважити, що «Чорна п’ятниця» проходила в умовах карантину вихідного дня, коли усі торговельні центри були зачинені впродовж вихідних. І, власне, аби розпродажі таки відбулися, рітейлери змінили умови гри: акцент зробили на онлайн-продажах, а сам період розпродажів зі звичних одного-трьох днів розтягнули на цілий тиждень, і навіть два. Таким чином покупки стали не лише вигідними, а й максимально безпечними», – коментує Андрій Свірський, керівник відділу аудиту роздрібної торгівлі непродовольчими товарами GfK Ukraine. За «чорний» тиждень розпродажів обсяг продажів товарів у кредит, за    , виріс втричі порівняно з показниками попереднього тижня і досяг 485 млн грн. Рекордне зростання – у 4 рази – забезпечила онлайн-розстрочка в інтернет-магазинах.  У цілому за підсумками тижня розпродажів користувачі карток Приватбанку оплатили безготівково 34 млн покупок на суму понад 8 млрд грн. Як  , українські торговельні центри цього року перенесли терміни проведення «чорної п'ятниці» на будні дні з 23 до 27 листопада або скоротили період розпродажів до 1 дня. Причина — карантин вихідного дня, який діяв у країні. Згідно з дослідженням CyberMonday.Global, в 2020 році середньостатистичний українець планує витратити на розпродажах «Чорної п'ятниці» (Black Friday) і в «кіберпонеділок» (Cyber Monday) 3,8 тис. грн ($139), поляк — $247, американець — $476.