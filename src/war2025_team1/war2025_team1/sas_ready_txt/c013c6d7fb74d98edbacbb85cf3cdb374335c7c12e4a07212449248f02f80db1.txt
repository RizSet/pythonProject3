За рахунок іпотечних кредитів фінансується менше 5% купівлі житла


 За рахунок іпотеки на сьогодні фінансується менше 5% угод з купівлі житла. Про це   у Звіті про фінансову стабільність, який оприлюднено на сайті регулятора. Ключовий тренд ринку іпотеки – концентрація житлової іпотеки у певних учасників цього сектора. Проте зниження загального рівня кредитних ставок мало помітний вплив на вартість житлових кредитів. Так, ефективна ставка за іпотечними кредитами, за оцінками самих банків, за 10 місяців 2020 року знизилася майже на 7 в.п. – до 14,7%. За перші три квартали 2020 року опитані банки видали понад 2 млрд грн іпотеки. Це на 11% більше, ніж за цей самий період торік, навіть попри помітне скорочення  видачі у ІІ кварталі цьогоріч. З них на новобудови припадає лише близько десятої частини – банки тримаються осторонь первинного ринку. Вони віддають перевагу роботі із вторинним ринком, що свідчить про високі ризики, які несе первинний ринок як для банків, так і для інвесторів у житло. Тому хоч середня сума кредиту і зростає, але умови кредитування залишаються консервативними. Також зросла видача нових іпотечних кредитів: у ІІІ кварталі цьогоріч їх було видано на 64% більше, ніж рік тому. Проте поки це зростання відбувається з дуже низької бази: відношення портфеля іпотеки до ВВП є вкрай малим. Серед регіонів найбільший обсяг іпотеки обліковується у Києві – тут видали близько 40% нових кредитів. Середній розмір іпотечного кредиту у ІІІ кварталі 2020 року був на третину більшим, ніж рік тому. Понад половина кредитів у п. р. перебували в діапазоні від 0,5 до 1,5 млн грн. Співвідношення витрат на обслуговування боргу та доходів позичальника (DSTI) за рік зросло і наразі є доволі високим – 45,9%. Хоча половина нової іпотеки в ІІІ кварталі 2020 року мала помірне боргове навантаження до 40%, частка кредитів із DSTI понад 70% зросла на 7,6 в. п. Половина іпотеки видається на термін від 15 до 20 років, середній строк за рік дещо зріс і становить 13,7 років. Проте реальний строк значно коротший: кредити, що були погашені цьогоріч, в середньому «прожили» 9,5 року. Середній місячний дохід позичальника також залишився практично без змін – майже 50 тис. грн. Водночас близько четверті кредитів було видано позичальникам із доходами до 20 тис. грн на місяць. Аналітики Нацбанку відзначають суттєвий потенціал зростання іпотечного кредитування. У наступному році банки планують нарощувати обсяги іпотеки. Це попри наявні проблеми, що заважають активному іпотечному кредитуванню. Головними серед них банки вважають: Цей огляд відображає результати проведеного НБУ щорічного опитування про умови іпотечного кредитування. Банки-респонденти за рік видали понад 90% нової іпотеки в системі.