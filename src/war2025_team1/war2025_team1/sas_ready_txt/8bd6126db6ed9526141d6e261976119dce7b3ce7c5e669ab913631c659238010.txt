Націленість на новий сегмент: яке житло купували кияни у січні 

 Найбільше угод було укладено у сегменті дорогого житла, вартість якого коливається в межах 100 – 250 тисяч доларів. Про інші результати січня – далі.  Читайте також  Скільки коштують новобудови у Києві: порівняння цін за класом та площею Минулого місяця ринок нерухомості в Києві та області  скоротився на 35%  – обсяг інвестицій становив 33 мільйони доларів. Про це свідчать дані агенства нерухомості "Благосвіт". Найбільшою популярністю користувалися об'єкти вартістю  від 100 – 250 тисяч доларів.  Саме на цей сегмент припадає 41% від усіх операцій. Тут переважають  дво- та трикімнатні квартири  у Солом'янському, Дарницькому та Печерському районах Києва. На другому місці за попитом – цінова категорія  від 50 до 100 тисяч доларів , де у січні було проведено 37% операцій. Сегмент бюджетного житла –  до 50 тисяч доларів  зайняв лише третє місце. У січні він фігурував лише 9% від загальної кількості операцій. Представлений сегмент переважно одно- та двокімнатними квартирами у Дніпровському, Деснянському районах столиці.  На елітне житло вартістю  від 250 тисяч доларів  припало 13% угод. Найдорожчим об'єктом, купленим у січні, став будинок площею 700 "квадратів" на Печерську. Згідно з даними агенства, його ціна становила 2,5 мільйона доларів.