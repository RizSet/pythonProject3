Влада вирішила, що робити з хрущовками. Мешканцям пропонуватимуть відселення


 «Близько 1,5 тисячі гектарів території зайнято так званими «хрущовками». Ці об’єкти вичерпали свій ресурс або знаходяться на грані вичерпання ресурсу. Методика переселення дуже проста: або санація, реконструкція та утеплення будівель з надбудовою одного-двох поверхів. Або відселення мешканців, знесення будівель і на їхньому місці будівництва у тому ж мікрорайоні будинків підвищеної поверховості. Мешканцям «хрущовок» передаватимуть у власність нові квартири із більшим коефіцієнтом, наприклад, площі», — заявив Борневицький. Він зазначив, що потрібно також змінити законодавство. Адже щоб побудувати на місці «хрущовки» новий будинок за описаним сценарієм, інвестору зараз треба дозвіл усіх мешканців, що є майже неможливим. «Зокрема, є й економічні перешкоди: інвесторам невигідно перебудовувати «хрущовки», поки у Києві є вільні ділянки під забудову. Аналізуючи резерви території міста, ми розуміємо, що вільні ділянки для інвесторів уже фактично вичерпані. Зараз інвестори активно освоюють занедбані промислові зони, але вже за декілька років вони підійдуть до питання відселення і це буде вигідно», — пояснив начальник комунальної організації «Інститут Генерального плану м. Києва». Також Борневицький додав, що завданням генплану є позначити перспективні території, а на його основі вже згодом розробляють концепцію комплексної реновації. Мінрегіон  , яким пропонується встановити нову вимогу щодо згоди мешканців будинку на проведення реконструкції.