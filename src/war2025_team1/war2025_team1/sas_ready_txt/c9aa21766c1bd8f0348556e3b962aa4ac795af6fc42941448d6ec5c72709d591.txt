Stolitsa Group і КМДА збудують понад 11 тисяч квартир для інвесторів банку Аркада — МВС


 Про це під час онлайн-наради Міжвідомчої робочої групи з питань сприяння постраждалим інвесторам у добудові об'єктів незавершеного житлового будівництва повідомив заступник міністра внутрішніх справ Антон Геращенко,   пресслужба МВС. Геращенко також зауважив, що наразі у МВС розглядається можливість спрямування коштів в об'єкти незавершеного житлового будівництва. «Маємо позитивну новину, яка стосується групи інвесторів  . Разом із забудовником-компанією „Столиця“ та КМДА до 5 лютого планується підписати меморандум, за яким розпочнеться велика робота — добудувати понад 11 тисяч квартир», — зазначив заступник міністра. Окремо під час наради було розглянуто питання енергозабезпечення об'єктів незавершеного житлового будівництва. За словами заступника міністра, з керівництвом ДТЕК було досягнуто домовленості щодо посилення співпраці з кооперативами, які були кинуті забудовниками напризволяще. «Є перші відгуки від керівників кооперативів, що ДТЕК допомагає в рамках законодавства. Проте ми не можемо вимагати від приватної компанії за власний рахунок будувати електромережі. Ми знаємо позитивний досвід „Східної Брами“, де люди зібралися (майже 900 квартир) і вирішили проблему з підключенням», — додав Геращенко. Заступник глави МВС також повідомив, що найближчим часом планує зустріч із постраждалими інвесторами харківських ЖК. МВС розширило географію допомоги потерпілим громадянам, яких ошукали забудовники. До робочої групи приєдналися вкладники житлових комплексів «Новий дім на Ньютона» та «Ковчег», що розташовані у Харкові. Крім того, Геращенко повідомив, що Міністерство внутрішніх справ разом з КМДА розробляють спрощену систему введення в експлуатацію будинків, які були покинуті забудовниками. Група компаній   є частиною литовського інвестиційного холдингу BT Invest. Він розвиває мережу супермаркетів Novus і ТРЦ Retroville. Наприкінці минулого року представники Stolitsa Group заявили, що прибутку від забудови п'яти земельних ділянок на Осокорках-Центральних достатньо для покриття необхідного дефіциту бюджету для добудови ЖК «Еврика» та «Патріотика». Для старту будівельних робіт на всіх ЖК буде задіяно власний капітал забудовника. При цьому, не виключена участь інших фінансових партнерів. Планується розробити новий проєкт «Патріотики на озерах» під іншим брендом. Старт продажу будинків оновленого проєкту «Патріотики на озерах» розпочнеться після його узгодження та зведених декількох поверхів, тобто не з котловану. 10% коштів з продажу метрів оновленого проєкту буде спрямовуватися на покриття необхідного дефіциту для добудови ЖК «Еврика» та «Патріотика». Як повідомляв «Мінфін», 25 серпня   банк   до неплатоспроможних через зменшення нормативів капіталу менш, ніж до однієї третини мінімально встановленого рівня. Проблеми з капіталом «Аркади» почалися після втрати головного офісу банку та земельної ділянки в Києві. Цей актив становив майже 27% eсіх ресурсів банку — 620 млн грн.