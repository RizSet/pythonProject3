Як винайняти житло без ризиків: головні критерії безпечної оренди, про які мають знати всі

 На щастя, випадки шахрайських оголошень порідшали та не перевищують 0,02% від усіх активних пропозицій, каже лідерка команди з якості контенту в OLX Нерухомість Юлія Ковбаса. Та це не означає, що аферисти не працюють, тож варто знати, як винайняти житло без ризиків. Експертка розповіла про головні критерії безпечної оренди, передає  24 Канал . Зверніть увагу  Будівництво буде локомотивом розвитку, – девелопер про перспективи українського ринку житла Найважливіше – це  перевірка документів власника та житла . Документи потрібні для ідентифікації орендодавця та підтвердження його особистих даних й того, що він дійсно має право на житло, яке здає в оренду. Якщо вам відмовляються їх показувати або обіцяють надіслати пізніше – з такими орендарями краще не мати справу. Перед підписанням договору оренди нерухомості власник має надати: Друге у списку важливості: житло  необхідно оглянути особисто , щоб переконатись, що фото, відео чи опис, які ви бачили в оголошенні, відповідають дійсності. По-третє,  будьте обережні з передоплатою , особливо з терміновою. Ніколи не сплачуйте оренду до того, як побачите нерухомість особисто і не підпишете договір. До речі,  уважно читайте договір . Він має бути складений відповідно до чинного законодавства та мати всі важливі деталі та умови угоди. Договір має бути зрозумілим для обох сторін. У випадку якщо у вас виникають певні сумніви, краще звернутись до юриста або фахівця з нерухомості. І наостанок:  будьте обережні з надто дешевою орендою . Вигідні пропозиції справді є на ринку нерухомості, але ціни, які пропонують, не значно нижчі за ринкові.