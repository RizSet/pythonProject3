Орендодавці не поспішають підвищувати цінники: за скільки можна винайняти квартиру у Києві

 Про це йдеться у новому дослідженні додатка bird. Також аналітики розповіли, скільки коштують одно- та багатокімнатні  квартири у столиці . Зібрали найважливіше. Читайте також   Втримати ціну не вдасться: чому зараз вигідно інвестувати у новобудови Попри зростання активності орендарів, ціни поки що далекі від довоєнних. Станом на серпень 2022 року, ціна за оренду однокімнатної квартири становить  9 тисяч гривень . Для порівняння у лютому аналогічне житло коштувало 13 тисяч гривень на місяць.   Ціна однокімнатних квартир у Києві / Інфографіка bird Водночас, якщо порівнювати із вартістю квартир у липні, особливо дво- та трикімнатних, спостерігається позитивна динаміка. Медіанна ціна на оренду двокімнатних квартир виросла на 20% –  до 15 тисяч гривень . Ще місяць тому орендна ставка становила 12 500 гривень.    Ціна двокімнатних квартир у Києві / Інфографіка bird На 24,5% з минулого місяця подорожчали трикімнатки. Зараз їх можна винайняти в середньому  за 24 900 гривень за місяць.  Проте, наголошують аналітики, до 24 лютого подібне житло коштувало 46 100 гривень.    Ціна трикімнатних квартир у Києві / Інфографіка bird Нагадаємо, згідно з даними порталу OLX Нерухомість, у порівнянні з минулим роком, середня вартість оренди в Києві знизилась на 38%.  Бюджетне житло сьогодні можна знайти  в Деснянському, Святошинському, Дніпровському, Оболонському, Подільському, Дарницькому районах.   Як змінився попит на квартири у Києві / Інфографіка bird Водночас найпопулярнішими районами для життя залишаються Печерський, Дарницький та Шевченківський.  