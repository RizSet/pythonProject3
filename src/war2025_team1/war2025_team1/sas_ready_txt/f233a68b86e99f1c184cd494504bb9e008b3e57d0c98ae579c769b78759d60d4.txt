Трамп втратив за місяць $1 мільярд через «коронавірусну» кризу


 Оцінка активів президента США Дональда Трампа за останній місяць знизилася на $1 млрд через епідемію коронавірусу й падіння активності в ключових для нього секторах економіки. Про це   журнал Forbes. Оцінку капіталізації активів президента США провели на підставі зміни цін акцій у сегментах, в яких працюють його компанії. Зокрема, це комерційна нерухомість.   З 1 по 18 березня акції кількох девелоперських компаній, зокрема Boston Properties і Vornado Realty Trust подешевшали в середньому на 37%, а більша частка компаній Трампа працюють саме в цій сфері.   Зазначено, що найбільших втрат зазнала торгова та офісна нерухомість в Нью-Йорка і Сан-Франциско. За місяць вона втратила в ціні $700 млн, оцінка її вартості знизилася з $1,9 млрд до $1,2 млрд. Житлова нерухомість в п'яти штатах, якою володіє Трамп, впала в ціні з $235 млн до $148 млн. Зі ще більшими труднощами зіткнувся готельний бізнес, в який увійшли готель у Вашингтоні і курорт в Маямі. Капіталізація цих об'єктів за місяць впала з $107 млн до $38 млн, підрахували в Forbes. Крім того, оцінка 10 гольф-клубів у США і 3 об'єктів в Європі знизилася з $271 млн до $217 млн. Розкішні маєтки та інші володіння президента США подешевшали з $348 млн до $295 млн. Стабільність в період кризи продемонструвала тільки «грошова подушка» Трампа. До кризи на рахунках було $160 млн готівкою, які вціліли.