Оренда квартир у Львові дорожча ніж в Києві (дослідження)


 Середні ціни оренди квартир у Львові вищі за київські: так, різниця на однокімнатній квартирі — 5,5 тис. грн за оренду. Про це свідчать результати дослідження команди iOS-застосунку для оренди квартир у Києві bird («ЛУН»). Автори дослідження проаналізувала ціни на львівському та київському ринку оренди житла за період з 1 січня 2023 року до 1 лютого 2023 року, оскільки ці міста станом на січень 2023 року, за даними rieltor.ua, є найпопулярнішими за кількістю запитів оренди житла. «Львів став „точкою опори“ після початку війни. Попри ракетні удари та проблеми з електроенергією, — багато хто продовжує обирати його саме як „безпечну альтернативу“ Києву на час повномасштабної війни», — йдеться у повідомленні. Так, медіанна ціна оренди однокімнатної квартири у Львові становить 13,5 тис. грн проти 9 тис. грн у Києві, тобто оренда такого житла на 50% обходиться дорожче. Водночас медіанна ціна на двокімнатні у Львові — 16 тис. грн проти 12 тис. грн у Києві, трикімнатної — 19 тис. грн (проти 18 тис. грн у столиці).