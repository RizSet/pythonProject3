Найдешевша квартира для оренди в Києві: скільки коштує та які там умови

 Квартира розташована в типовій хрущовці на першому поверсі. Вартість оренди за місяць складає 4 500 гривень, але орендар повинен буде сплатити ще комісію в розмірі 50% від ціни. Про це повідомляє  24 Канал , посилаючись на дані оголошень з платформи OLX. Зверніть увагу  Від чого залежить вартість квадратного метра в новобудові Площа помешкання становить 27 метрів квадратних, з яких кухня займає 6 квадратів. Квартиру здають з меблями, проте вони старі та в різному стані. Ремонт у помешканні робили вже досить давно, але воно в житловому стані. Інтер'єр помешкання за 4 500 гривень на місяць / Фото OLX Автор оголошення зазначає, що квартиру можна орендувати з дітьми, бо там є кілька спальних місць. Також в кімнаті є шафа для одягу, щонайменше дві тумби та телевізор. Хоч кухня дуже маленька, у приміщенні вдалося помістити ще й столик зі стільцями та пральну машину. Найнеобхідніша побутова техніка у квартирі також є. Тип опалення – централізований.  Найнижчі ціни Держстат зафіксував у прифронтових містах. Там можна винайняти квартиру не лише за помірну ціну, а навіть за копійки. Мовиться про  Миколаїв, Суми та Херсон. У Миколаєві  однокімнатні квартири здають за 4,5 тисячі гривень, двокімнатні – від 6 тисяч гривень, а трикімнатні – від 8 тисяч гривень.  У Сумах  однокімнатку зі старим ремонтом можна винайняти за 1 тисячу гривень без комунальних, але в новобудові дешевшої ціни ніж 7 тисяч гривень немає. За двокімнатну квартиру треба буде заплатити від 8 тисяч гривень, за трикімнатну – від 10 тисяч. У Херсоні  ситуація значно гірша. Квартири можна винайняти за 1 − 1,5 тисячі гривень в старому житловому фонді або за 2 − 3 тисячі гривень з комфортними умовами. З найкращим сучасним ремонтом квартири здають за 5 – 6 тисяч на місяць.