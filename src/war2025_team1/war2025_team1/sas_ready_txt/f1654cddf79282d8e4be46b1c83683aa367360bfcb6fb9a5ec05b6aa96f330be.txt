66% керівників компаній світової будівельної галузі налаштовані оптимістично щодо розвитку будівельного ринку

 
 
Результати глобального дослідження   будівельної галузі у світі у 2023 році показують, що в галузі переважають стримано-оптимістичні настрої. Дві третини (66%) респондентів налаштовані оптимістично щодо розвитку будівельного ринку, при цьому 78% вважають, що інфраструктурні рушії матимуть позитивний вплив. 
Натомість світова будівельна галузь продовжує стикатися з нестабільним середовищем – постійне порушення ланцюга постачання, зростання інфляції цін на енергоносії, матеріали і заробітні плати, дефіцит робочої сили та можлива рецесія можуть мати серйозний вплив на певні сектори сфери. При цьому постійні виклики, пов’язані з низькою ефективністю проєктів, низькою продуктивністю, провалами великих проєктів, а також резонансними банкрутствами продовжують переслідувати сектор. 
 , директор, керівник практики стратегії та операційних покращень KPMG в Україні, коментує: « ». 
Ефективність виконання проєктів залишається в центрі уваги: лише половина власників будівельних проєктів стверджують, що будівництво завершується вчасно, а 87% заявляють, що проєкти перебувають під посиленим контролем. 
Для подолання поточних викликів в умовах нестабільності керівники компаній будівельної галузі найбільшими пріоритетами називають ефективне керівництво організації, ефективний ризик менеджмент і планування сталого розвитку, впровадження технологій, перерозподіл ризиків і збільшення інновацій. 
Результати подібного дослідження 2008 року показали, що основними рушійними силами сталого розвитку компанії світової будівельної галузі вважають позиціонування себе як інноваційні або екологічно обізнані організації, а також збільшення можливостей для бізнесу та конкурентоспроможності. 
За 15 років ситуація та погляди керівників будівельної галузі у світі змінилися – питання ESG посідають провідне місце в порядку денному лідерів будівельної галузі. 54% опитаних «повністю усвідомлюють» переваги ESG та наполегливо прагнуть до того, щоб їхні організації досягли зрілості щодо цього питання. Респонденти стверджують, що ключовими перевагами ESG є поліпшення репутації та конкурентні переваги, а також необхідність розширення доступу до проєктного капіталу. 
Інклюзивність, різноманітність та справедливість (IDE) є третім найважливішим фактором, що визначає майбутній успіх галузі, оскільки сектор відходить від свого іміджу, обмеженого виключно будівництвом, у бік більш широкого використання технологій і можливостей віддаленої роботи. 
Власники будівельних проєктів висловлюють більшу стурбованість щодо питання скорочення викидів парникових газів (ПГ), тоді як інженерно-будівельні компанії надають найвищий пріоритет питанням IDE. Викиди вуглецю, що виділяється в процесі будівництва, викликають усе більше занепокоєння. Це може стати предметом майбутніх нормативних актів. 
Питання робочої сили залишається гострим для будівельної галузі. За останні десятиліття світовий будівельний сектор досяг вражаючих успіхів у сфері безпеки працівників. Результати цього дослідження свідчать, що компанії продовжують надавати пріоритет безпеці працівників. Респонденти прагнуть посилити моніторинг безпеки та тестування здоров’я і самопочуття працівників, щоб зменшити ризик нещасних випадків. 
Технологічна дилема залишається актуальною – власники та керівники компаній будівельної галузі у світі міркують, куди інвестувати та як залучити кошти, щоб стати цифровими лідерами в галузі. Деякі з проривних інноваційних підходів, як-от модульне виробництво, усе ще залишаються відносно низькотехнологічними і не є широко поширеними, але точно набирають обертів у світі. 
Будівельна галузь починає використовувати можливості технологій для збільшення продуктивності – 81% інженерно-будівельних компаній впроваджують мобільні платформи, 43% використовують роботизовану автоматизацію процесів (RPA), а 40% застосовують штучний інтелект (ШІ), хоча багато хто ще знаходиться на початкову етапі. 
Коли йдеться про підвищення рентабельності інвестицій у знакові проєкти, найбільший потенціал мають інформаційні системи управління проєктами (PMIS), інформаційне моделювання будівель (BIM) і розширена аналітика даних; цифрові двійники, виробництво модульних споруд, штучний інтелект сприяють найбільшому підвищенню ефективності проєктів. 
Переважна більшість респондентів вважає, що збірне виробництво (збірні конструкції) є важливим рішенням для знакових проєктів, хоча лише чверть інженерно-будівельних компаній використовують модульне виробництво в усіх проєктах. Зростає визнання можливостей технологій для підвищення безпеки, зокрема завдяки модульному виробництву, – це зменшує обсяг небезпечних робіт на будівельному майданчику. 
Очікується, що ті компанії, які можуть отримувати й аналізувати дані, створювати практичні висновки на основі даних, зможуть зменшити витрати, збільшити рентабельність проєкту, забезпечити більшу ефективність і безпеку робочих місць. Вони також, імовірно, зможуть залучати нове покоління працівників, які вміють працювати з технологіями та бачать у них можливості для створення розумних і сталих будівель та інфраструктури майбутнього. 
 
