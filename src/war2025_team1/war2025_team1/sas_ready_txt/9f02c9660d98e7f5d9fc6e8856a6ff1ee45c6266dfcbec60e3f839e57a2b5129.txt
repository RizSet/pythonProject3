Через зміцнення долара американці масово скуповують європейську нерухомість

 Покупців житла зі США заохочують самі продавці. Повідомляється, що наразі в країнах єврозони для них  надається 16% знижка . Як  пише The Wall Street Journal , курс долара та лояльність ринку дозволяють американцям скуповувати навіть  дорогу нерухомість . Читайте також  Робота велася неперервно, – як КН РІЕЛ сприяла евакуації мешканців з ЖК "Львівський Квартал" За даними глобальної компанії нерухомості Knight Frank, найпопулярнішими європейськими ринками нерухомості для американських покупців житла стали: Згідно з останнім глобальним житловим індексом Knight Frank,  ціни в Парижі  зросли менш ніж на 4% у період з першого кварталу 2021 року по перший квартал 2022 року. Цим користуються американці з обмеженим бюджетом.   Квартира у Парижі за 758 606 доларів / Фото The Wall Street Journal  Сен-Тропе , на відміну від Парижу, є одним із найдорожчих регіонів у Франції. За даними Paris Property group, ціни на житло з 2015 року зросли тут на 15%. Кошти сюди вкладають заможні американці, які давно планували придбати елітне житло.  Італія також виявилася магнітом для американських інвестицій. Згідно з індексом Knight Frank, у п'яти італійських містах спостерігалося падіння середніх цін на житло з 2021 – 2022 роки. А "квадрати"  у Римі та Мілані  подорожчали за цей час менш як на 5% у кожному. У Тоскані , попри ріст цін на житло з 2018 року, ринок нерухомості залишається цілком доступним для американців. Вирішальним фактором для іноземних покупців стає тамтешня природа та теплий клімат.    Інтерес американців особливо високий до житла поблизу озера Комо / Фото The Wall Street Journal Крім Сардинії та Тоскани, компанія Knight Frank також зазначила, що ціни на житло зростають  у Венеції . Водночас тутешні рієлтори відкритіші для переговорів, ніж в інших частинах країни. Відтак інтерес до переїзду у Венецію зріс на 6% у порівнянні з 2021 роком. Попит має також нерухомість в Іспанії. Найпопулярнішими тут є  Барселона та Майорка . Ціни в Барселоні, приміром, залишалися стабільними впродовж тривалого часу. Лише у 2021 році дослідники зафіксували несуттєве зростання на 4,3%.