Як зміниться вартість оренди житла у 2024 році: прогноз експерта

 Президент Асоціації фахівців із нерухомості Юрій Піта вважає, що до весни 2024 року кардинальних змін на ринку оренди не буде. Ціни у цей період будуть такі ж, як і зараз, просто коливатимуться в межах 5%. А вже навесні можливе чергове підвищення. Зверніть увагу  Професійні секрети: відомий девелопер розповів, як візуально збільшити квартиру "Для цього є певні передумови.  Люди повертаються, працевлаштовуються , мають можливість орендувати. Столиця завжди була таким мегаполісом, а причини не їхати зараз немає", – каже Юрій Піта. Так само на ціни впливає попит. Якщо житло здається за 1 – 2 дні, це говорить нам про те, що попит дуже високий, і відтак ціна буде зростати. Ще один чинник – безпекова ситуація. "Так, ми чуємо про можливі блекаути, обстріли. Але це більше буде впливати на смаки і вибір орендарів. Якщо буде дуже важко, будуть обирати поверхи нижче, газифікація щоб була. Те, що ми спостерігали в минулому році. Зараз такого попиту немає. Восени людини орендували і на 10, 13, 18 поверхах", – розповів експерт. Читайте також  Ви будете здивовані: як швидко оренда помешкання "з'їдає" зарплати українців За словами Юрія Піти, зимою попит менший, бо переїжджати не так комфортно. Водночас можна знайти гарну квартиру за меншою ціною. "Якщо є бажання знайти щось цікавіше і за ті ж гроші, то можна спробувати", – вважає президент Асоціації фахівців із нерухомості. До слова, зараз ситуація на ринку оренди стабільна, з перспективою зростання цін.