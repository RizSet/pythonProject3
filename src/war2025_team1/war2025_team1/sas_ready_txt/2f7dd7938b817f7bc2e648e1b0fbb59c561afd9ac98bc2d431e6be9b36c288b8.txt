У найдорожчому районі Франції з'явилося доступне соціальне житло: скільки це коштує 

 96 нових квартир, представлених в Парижі, розташовані в одному із найбільш приголомшливих районів світу. При цьому, замість продажу, влада міста вирішила здавати нерухомість в оренду. Цікаво  Особливості елітного житла: що таке пентхаус та де купити у Києві Будівництво нових квартир, призначених для орендарів з низьким і середнім доходом, розташоване в нещодавно відремонтованому універмазі La Samaritaine, який  є пам'яткою архітектури 1870-х років.  Попри те, що середня орендна плата в центрі Парижу становить кілька тисяч євро на місяць, просторі квартири-студії з балконами, звідки відкривається краєвид на Ейфелеву вежу, Сакре-Кер і Лувр  доступна лише за 430 євро (504 долари) . Трикімнатна квартира в універмазі La Samaritaine  обійдеться орендарям в 929 євро. Вид з квартири, розташованої в паризькому універмазі La Samaritaine / Фото Bloomberg Будівництво нового житла стало можливим завдяки реконструкції універмагу, яка почалася у 2005 році.  Оновлена будівля відкрилася у 2021 році , як багатофункціональний комплекс з розкішним готелем Le Cheval Blanc, офісами та дитячим садком Головний  фасад в стилі ар-деко залишився недоторканим . З задньої частини прибрали кам'яну кладку, замінивши її на скляну стіну. Реконструкція уможливила будівництво високих внутрішніх атріумів, а також додавання нових поверхів у верхній частині будівлі, де й знаходиться соціальне житло. Будівництво квартир коштувало місту 23,7 мільйона євро . Як зазначає Bloomberg, – це частина плану щодо збільшення кількості доступних будинків в місті та запобігання подальшої соціальної сегрегації між людьми з високим і низьким рівнем доходів.  Люди, які вже встигли отримати житло, розповідають, що розташування нових будинків дає їм не тільки безпечне і доступне житло, але й  доступ до кращих шкіл та інших зручностей міста.