На архіпелазі Шпіцберген за 300 млн євро можна купити останню приватну ділянку

 
Приватну ділянку неподалік міста Лонгір архіпелагу Шпіцберген виставили на продаж за 300 млн євро. Його площа становить близько 6 000 га. Виставлена на продаж земля включає 5 км берегової лінії. На ній безліч гір, фіордів та «арктичної дикої природи». 
 . Про це пише повідомляє  . 
Землею понад 100 років володіє холдинг Aktieselskabet Kulspids, заснований багатими сім'ями з Осло. Компанія планувала добувати азбест. Її акціонери не розкриваються, але вони всі норвежці. Продає ділянку міжнародна компанія Knight Frank LLP. 
Knight Frank вважає, що ділянка може стати інвестиційним проектом для заможної людини, яка хоче вплинути на довкілля і зберегти його. 
На цьому місці можна звести туристичне селище. Потенційний власник повинен дотримуватися умов Договору про Шпіцберген, який визнає суверенітет Норвегії та забороняє використання архіпелагу у військових цілях. 
Цей документ за підсумками Першої світової війни підписали, зокрема, США, росія, Велика Британія та Китай. 
«Це єдина можливість для покупця зайняти позиції у високих широтах Арктики і закріпитися в стратегічному плані», – сказав адвокат Пер Кіллінгстад, який представляє інтереси продавців. На його думку, це «досить делікатна угода з геополітичних міркувань». 
«Це справді останній шанс придбати нерухоме майно у високих широтах Арктики», – додав юрист. 
Bloomberg зазначає, що іншими ділянками на архіпелазі володіють російські та норвезькі компанії. 
Як пише видання, продаж відбувається на тлі найтеплішого літа в регіоні 2023 року. Через зміну клімату поменшало морського льоду, більше дощів, температура піднялася. Агентство стверджує, що втрата морського льоду – це «благо для росії», оскільки вона отримує доступ до додаткових морських шляхів та енергетичних запасів. 
 . Нагадаємо, в 2022 році Норвегія   російські товари на архіпелаг Шпіцберген. Вантаж не можна було провезти через накладені санкції.