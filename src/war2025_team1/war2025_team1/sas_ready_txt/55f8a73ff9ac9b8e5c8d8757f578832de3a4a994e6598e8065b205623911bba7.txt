За рік обсяги будівництва в Києві збільшилися на 3,7%

 Про це  повідомляє  Головне управління статистики Києва. Розповідаємо, як збільшився обсяг за галузями.  Цікаво  Знижки на квартири у Львові та Києві: КН РІЕЛ анонсувала початок акційного сезону Виробництво продукції в галузі зведення будівель зросло на 9,1%, у галузі будівництва  житлових будівель  – збільшилося на 25,9%.    Обсяги будівництва в Києві перевищили 33 мільярди гривень / Фото Pexels Водночас вироблення продукції у сфері  нежитлових будівель  зменшилося на 4,5%, а у сфері інженерних споруд – на 4,4%. Найбільший обсяг будівельної продукції було вироблено в галузі будівництва будівель – 61,1% від загального обсягу виробленої будівельної продукції, на суму майже 20,2 мільярда гривень. Зокрема, у сфері будівництва житлових будівель – 31,9% (майже на 10,6 мільярда гривень), нежитлових – 29,2% (на 9,6 мільярда гривень). У сфері інженерних споруд вироблено будівельної продукції 38,9% від загального обсягу (майже на 12,85 мільярда гривень). Нове будівництво становило 38% від загального обсягу виробленої будівельної продукції, ремонт (капітальний та поточний) – 33,4%, реконструкція та технічне переоснащення – 28,6%. Господарським способом вироблено будівельної продукції 0,7% від загального обсягу загалом по місту (майже на 245,5 мільйона гривень).