Через зниження доходу: у Греції знизять податок на нерухомість 

 Про це заявив прем'єр-міністр Греції Кіріакос Міцотакіс. Він підкреслив, що це суттєво скоротить податкові виплати в держскарбницю.  Читайте також  Скільки коштують новобудови у Києві: порівняння цін за класом та площею Згідно з новими правилами, вісім з десяти власників нерухомості платитимуть ще нижчу ставку,  – заявив Міцотакіс у телезверненні до населення. Він додав, що скорочення Єдиного податку на володіння майном на 13% "справедливе для суспільства і вигідне для економіки". Такий крок означає, що тепер греки повинні будуть платити щороку на 860 мільйонів євро менше, ніж у 2018 році. Загальна знижка становитиме 30% для об'єктів вартістю  до 100 – 60 тисячі євро . Лише 14% власників нерухомості платитимуть ту саму суму, що й минулого року. Водночас 6% греків, які володіють елітною нерухомістю, сплачуватимуть вищі податки. Міцотакіс зазначив, що  середній дохід населення знижується  внаслідок міжнародної енергетичної кризи та зростання цін, яке він викликає у Греції. Відтак держава  продовжує субсидувати частину рахунків за електроенергію .  Прем'єр зазначив, що "в основі плану уряду лежить помітне зниження основного податку на будинки, а на земельні ділянки скорочення сягає 50%". Це допоможе покращити становище середнього класу та найменш забезпечених верств населення.  Міцотакіс наголосив, що нове зниження податку на нерухомість закладено у затвердженому держбюджеті на поточний рік.