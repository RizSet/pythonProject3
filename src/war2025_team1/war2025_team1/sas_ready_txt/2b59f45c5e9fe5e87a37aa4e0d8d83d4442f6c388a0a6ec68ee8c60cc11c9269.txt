Постраждають прості українці: названо головну загрозу ідеї про нові податки на житло

 Однак вплине рішення і на будівельну галузь – багатьох компаній чекатиме банкрутство. Чому скандальний документ про нові податки на житло не можна ухвалювати – пояснили у  Корпорації Нерухомості РІЕЛ . Важливо  Інвестування в нерухомість в Україні: у чому особливості та де краще купувати житло За словами фахівців  Корпорації Нерухомості РІЕЛ , наслідки змін відчують як звичайні українці, так і будівельники. Перше, до чого потрібно готуватися, –  подорожчання житла. Від цього постраждають щонайперше пересічні українці – як ті, хто купує житло на первинному ринку, так і ті, хто розглядає "вторинку". Тому що саме на них буде покладене збільшення податкового навантаження з 5% (зараз) до 18%,  – наголосили експерти. Президент Корпорації Нерухомості РІЕЛ  Ростислав Мельник  пояснив, що це призведе до скорочення інвестування у будівництво житла удвічі. Відповідно, удвічі  знизяться обсяги будівництва  та суміжних галузей.  У 10 разів може скоротитись купівельна спроможність покупців. Таким чином дійсно можна очікувати банкрутства більшості будівельних компаній на ринку України,  – зазначив він. ЖК Оk'Land від Корпорації Нерухомості РІЕЛ / Фото riel Цікаво  Мрії про житло доведеться відкласти: як податкова ідея уряду вдарить по українцях Корпорація Нерухомості РІЕЛ  приєдналася до звернення колег з Конфедерації будівельників України та Федерації Європейської будівельної промисловості до урядовців, народних депутатів та президента України та закликала не ухвалювати документ у тому вигляді, в якому він є нині. Ми очікуємо залучення професійної спільноти та експертів до обговорення та внесення відповідних змін у цей документ,  – резюмували у  Корпорації Нерухомості РІЕЛ . ЖК Forward від Корпорації Нерухомості РІЕЛ​ / Фото riel