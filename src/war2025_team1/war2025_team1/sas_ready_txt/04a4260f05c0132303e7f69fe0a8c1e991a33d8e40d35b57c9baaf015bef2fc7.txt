На скільки зросли продажі квартир і будинків в Україні у 2023 році

 Це у 1,7 раза більше в порівнянні з 2022 роком. Кількість договорів іпотеки також зросла, але вже вдвічі. Про це мовиться у звіті Міністерства юстиції. Зверніть увагу  Названо найкращі будівельні компанії Львова: КН РІЕЛ – серед лідерів Минулого року в Україні уклали 172 628 договорів купівлі-продажу  квартир і житлових будинків . Проте ще роком раніше, у 2022-му ця кількість становила 100 710. Зростання за рік становить близько 71%. Також у 2023 році нотаріуси посвідчили 231 881 договір купівлі-продажу  земельних ділянок . Це майже на 74% більше, ніж у перший рік війни. Аналітика ринку в 2023 році / Дані Опендатабот Що стосується  статистики про іпотеку , то минулого року українці уклали 15 918 договорів, з них 10 775 – квартир і житлових будинків, 1 127 – земельних ділянок. Тим часом у 2022 році було зареєстровано всього лише 8 933 договорів іпотеки. Відтак загальний показник зростання у порівнянні з попереднім роком становить 78%. Підвищений чи знижений попит на житло є відображенням безпекової ситуації. У час війни покупці можуть відкладати купівлю через обстріли, страх пошкодження нерухомості та повторення блекаутів. Експрезидент Асоціації фахівців з нерухомості вважає, що це формує тенденцію "відкладеного попиту". Ситуація змінюється навесні, якщо в січні та лютому люди спостерігають певне затишшя. "Люди люблять купувати квартири весною. Цей відкладений попит може підняти ціни в межах 10%", – прогнозує фахівець. Окрім того, на попит впливають зміни у фінансуванні та розширенні держпрограм. Гарним прикладом буде "єОселя", адже цьогоріч за програмою планують видати близько 12 000 іпотек.