Чи зможе автоматичний дозвіл на будівництво призвести до "зливу" даних

 Експеримент триватиме до кінця 2022-го року. У відомстві вважають, що така практика позбавить від зайвої тяганини й мінімізує корупційну складову.  Цікаво  Що насправді вплине на вартість житла у 2022 році: інтерв'ю з девелопером Для того, щоб отримати дозвіл на початок будівництва, компанія повинна підготувати повну інформацію про проєкт, яка перевірятиметься електронною системою. Можливі ризики будуть визначатися автоматично. Впровадження такого механізму забезпечить прозорий та зручний процес подачі заявки. Зокрема, мінімізує кількість документів, необхідних для отримання послуги, а також створить умови для прозорого прийняття рішення про видачу дозволу, без втручання посадових осіб,  – вважає заступниця міністра розвитку громад і територій Наталія Козловська. Всі споруджувані об'єкти в Україні діляться на три класи, за наслідками, які можуть виникнути під час їх експлуатації. Оцінюються будівлі на підставі площі, поверховості та складності споруди та інженерних систем. Враховуються негативний вплив на життя міста в разі аварії на об'єкті, обсяги потенційних збитків, а також число людей, що знаходяться (тимчасово або постійно) в будівлі або поруч та ризикують постраждати в разі непередбачуваних подій.  Читайте  Доступ до реєстру будівництва приватних електронних систем стане платним Ініціатива Мінрегіону дозволити початок будівництва найскладніших споруд в автоматичному режимі викликала неоднозначну реакцію серед учасників ринку, урбаністів та громадських активістів. Забудовники вітають новацію Мінрегіону, вважаючи її хорошим інструментом для викорінення корупції, оскільки вплив чиновників на процес зводиться до мінімуму. Водночас громадські активісти поставилися до ідеї скептично. Вони додають, що якість електронних послуг в Україні досі залишає бажати кращого, система не захищена від зломів, а дані – від крадіжок. Навіть більше – існує ризик, що систему можуть перевести "в ручний режим", як це сталося з попередньою версією будівельного реєстру. І дозволи отримуватимуть не ті, хто має намір будувати бездоганний проєкт, а ті, хто пов'язаний з "утримувачами" сервера.