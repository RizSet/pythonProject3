Попит на коворкінг-простори стрімко зростає: з чим це пов'язано 

 Коворкінг – це модернізований робочий простір, який пропонує широку інфраструктуру для фрилансерів, стартапів і невеликих компаній. Повідомляється, що технологічні компанії є однією з основних галузей, які використовують спільні простори для своїх працівників. Читайте також  Найпривабливіші ЖК у Києві: як вони виглядають та де розташовані Згідно з даними  Wall Street Journal , компанії підписують контракти на оренду 15 200 метрів всього на місяць. Більшість з них звертаються до короткострокових рішень, поки топменеджмент приймає рішення щодо повернення до офісного графіка в умовах пандемії. Під час невизначеності ми забезпечуємо гнучкість корпорацій і малих підприємств, які намагаються з'ясувати, що потрібно їхнім співробітникам, – розповіла The Wall Street Journal Мелінда Холланд – глава відділу продажів WeWork в США і Канаді. Популярність коворкінг-центрів зростає у всьому світі / Фото Unsplash WeWork  – одна з найбільших компаній, які забезпечують спільний робочий простір для фрилансерів, працівників стартапів, малого бізнесу та великих корпорацій. Виторг компанії в липні  склав 215 мільйонів доларів , що стало одним з найуспішніших місяців за всю історію.  Industrious  – ще одна компанія, яка є орендодавцем площі для роботи, також повідомила про  найвищі продажі квадратних метрів за 10 років своєї діяльності. У той час як коворкінг-простори набирають обертів,  орендна активність на ринку офісної нерухомості відновлюється набагато повільніше.