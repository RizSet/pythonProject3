 Орендодавці підняли ціни на 30%: за скільки можна винайняти житло у Києві 

 Розповідаємо наскільки зросла оренда, а також скільки доведеться заплатити за квартири різної площі. Детальніше – у матеріалі.  Читайте також  Відомий девелопер назвав плюси та мінуси законопроєкту про гарантування прав на нерухомість Згідно з даними "Будпорталу", ціни не лише повернулися до докризових, а подекуди навіть перевищили їх. Відтак  спровокований локдауном спад, зупинився у 2021 році.  Як стверджують аналітики, новий цикл зростання викликаний початком ділового сезону та поверненням до офлайн-навчання студентів, які винаймають житло у великих містах. Ринок довгострокової оренди житлової нерухомості вийшов з коронакризи.  Про це свідчить зростання апетиту з боку орендодавців. За даними порталу оголошень, за січень – вересень 2021 року середня місячна  вартість оренди однокімнатної квартири в Києві зросла на 8%  до 426 доларів (11,3 тисячі гривень),  двокімнатної – на 16%  до 552 доларів (14,67 тисячі гривень). Ринок довгострокової оренди житлової нерухомості вийшов з коронакризи /  Фото "Економічна правда" Однокімнатні квартири найбільш популярні і серед орендодавців (47% пропозиції), і серед орендарів (45% попиту). Ціни на них коливаються від 392 доларів (10,4 тисячі гривень) у січні до максимальних 453 доларів (12 тисячі гривень) у травні. Загалом, середні ціни на оренду однокімнатної квартири у Києві станом на осінь 2021 року перевищують ті, які були в докризовому 2019 році.  Винятки – січень, липень та вересень.  Ринок довгострокової оренди житлової нерухомості вийшов з коронакризи /  Фото "Економічна правда" Житло більшої площі є менш популярним. Проте ціни на нього у 2021 році зростають 4 місяці поспіль. З червня по вересень  середній цінник піднявся на 8%.  Власники такої нерухомості хотіли за неї 552 доларів (14,67 тисячі гривень).  Ціни на двокімнатні квартири теж піднялися. Приміром, у травні 2021 року цінник на них зріс на 17% у порівнянні з 2020 роком. Експерти додають, що нинішній ріст – лише відновлення цін до справедливого рівня на тлі росту економіки, збільшення доходів населення і подорожчання нерухомості. 