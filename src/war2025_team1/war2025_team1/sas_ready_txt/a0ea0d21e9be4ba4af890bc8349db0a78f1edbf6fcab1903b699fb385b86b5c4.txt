Українці вийшли у лідери серед іноземців з купівлі квартир у Польщі


 Українці купили у Польщі 4275 квартир у 2022 році та стали лідерами серед іноземців із купівлі житлової нерухомості в країні. Про це   Ліга з посиланням на видання Wprost. Загалом іноземці в Польщі купили близько 10 000 квартир торік. Друге місце за активністю на ринку житлової нерухомості Польщі посіли німці, які купили 1118 квартир, третє — білоруси (889 квартир). Також 276 квартир купили громадяни РФ. У виданні зазначають, що частина українців, які виїхали з країни через війну, виявились заможними особами та почали скуповувати квартири, не розраховуючи на гостинність польських сімей і на держпрограми підтримки біженців. Частина українців, ймовірно, також сприйняли покупку квартири у Польщі як можливість вкласти капітал на безпечному ринку. Активність іноземців збільшила дефіцит житлової нерухомості у Польщі, зазначає видання. Новобудови розпродаються, щойно з'являються на ринку.