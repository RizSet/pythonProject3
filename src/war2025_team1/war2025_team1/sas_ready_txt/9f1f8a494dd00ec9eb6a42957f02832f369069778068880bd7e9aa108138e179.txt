Найнижчий показник з 2016 року: скільки квартир здали в експлуатацію на Львівщині

 Частка області у загальнодержавному введенні житла у січні – вересні 2022 року становила 10%. За обсягом прийнятого житла  Львівщина посіла четверте місце  серед інших регіонів. Читайте також  Концепція забудови "місто в місті": що це та в чому її переваги У багатоквартирних будинках  здано в експлуатацію 268,4 тисячі квадратних метрів загальної площі житла (55,7% від загального обсягу), що на 55,9% менше відносно січня – вересня 2021 року.  На одноквартирні будинки  припало 44,3% від загальної площі житла (213,6 тисячі квадратних метрів), прийняття яких у порівнянні з січне – вереснем 2021 року зменшилось на 42,3%. Що стосується  дачних і садових будинків , то в експлуатацію прийнято таких площею 19,6 тисячі метрів квадратних, що на 30% менше, порівняно з січнем – вереснем 2021 року. Без дозвільного документа на виконання будівельних робіт, відповідно до Порядку №158, введено в експлуатацію 78,8 тисячі метра квадратних загальної площі житла, або 16,4% від загального обсягу. Понад три чверті житла введено в експлуатацію  у міській місцевості  – 334,2 тисячі метрів квадратних загальної площі (4 825 квартир). У порівнянні з аналогічним періодом 2021 року його обсяги скоротились на 48%. У сільській місцевості  прийнято в експлуатацію 147,8 тисячі "квадратів" загальної площі житла (1 075 квартир), що на 57% менше відносно січня – вересня 2021 року. Середня загальна площа однієї новозбудованої квартири становила 81,7 метра квадратних. Найбільше житла прийнято в експлуатацію  у Львівському районі  – 389 тисяч "квадратів" або 80,7% від загального введення. Також значні обсяги житла здано в експлуатацію  у Стрийському  (7,4%) та  Яворівському  (5,2%) районах. Скорочення обсягів прийняття житла у порівнянні з січнем – вереснем 2021 року сталося в усіх районах області, з них найбільше у: У Львівському районі введено в експлуатацію житла у 2 рази менше у порівнянні з січнем-вереснем 2021 року. Найбільше житла в експлуатацію на Львівщині здали у 2019 і 2021 роках – 963,6 і 987 тисяч метрів квадратних відповідно. Найменший показник був зафіксований у 2016 році – 516,2 тисячі метрів квадратних. 