Облікова ставка — 25%: як рішення НБУ вплине на ринок нерухомості


    до 25% фактично унеможливлює розвиток будь-яких, навіть гіпотетичних, програм з кредитування не лише забудовників, а й для потенційних покупців житла. Про це повідомив співзасновник та керуючий партнер компанії INSPI Development Володимир Семенцов. За його словами, у другій половині 2022 року платоспроможний попит навряд чи суттєво зросте. Водночас, на думку експерта, в умовах відсутності кредитування, це може негативно позначитися на планах забудовників, що в умовах дефіциту коштів, будуть змушені призупинити зведення левової частки своїх об'єктів, концентруючи максимальні зусилля на завершенні напівготових об'єктів. «Відсутність доступних цільових кредитів під мінімальні відсотки саме на будівництво може спричинити велику кризу недобудов, адже в зоні ризику банкрутства можуть опинитися не лише невеликі та середні компанії, що будували переважно за залучені з продажів кошти, а й великі забудовники, в яких на стадії зведення перебуває кілька великих проєктів», — зазначив експерт. Зупинка багатьох будівництв, велика кількість знищених будинків, міграційні процеси, зростання вартості будівельних матеріалів та дефіцит робочої сили, за словами Семенцова, — одні з найголовніших факторів, які призведуть до скорочення обсягів будівництва. І, за його прогнозом, вже у 2023 році Україна стикнеться із суттєвим дефіцитом готового житла. Експерт також висловив думку, щодо важливості розробки прозорої схеми компенсації постраждалим за зруйноване та пошкоджене житло внаслідок війни. Семенцов вважає, що одним із варіантів може стати впровадження цінних паперів (майнових сертифікатів) на суму оцінки втрат, які постраждалий зможе безперешкодно конвертувати у девелопера на квадратні метри. Водночас держава має гарантувати погашення таких цінних паперів за їхнім номіналом. «Такий механізм може врахувати інтереси та права постраждалих від війни громадян, сприятиме здоровій конкуренції між девелоперами, що, в свою чергу, стимулюватиме первинний ринок, адже у девелоперів з’являться «живі» кошти. Крім того, такі «майнові сертифікати» можуть стати вагомим запобіжником корупції, що зазвичай супроводжує будь-які централізовані плани із забудови. До того ж «майнові сертифікати» унеможливлять ризики появи нової хвилі забудови невисокої якості, за прикладом масового будівництва «хрущівок», — підкреслив фахівець. Семенцов зазначив, що зараз фактично неможливо скласти об'єктивну ціну м2 та рівень прибутку девелоперів. Адже ціни на будматеріали, за даними девелоперів, з березня по травень зросли в середньому на 15−20% і не виключено, що в подальші місяці вони можуть збільшитися ще як мінімум на 10%. Він зазначив, що зростання вартості будівельних матеріалів на 15−20% теоретично додає до вартості м2, залежно від обсягів і складності будівництва, в середньому від 5% до 10%. Фахівець вважає, що наслідки війни фактично змусять девелоперів поступово відмовитися від продажу квартир на етапі будівництва, натомість всі зусилля спрямувати на залучення достатнього фінансування, на дотримання термінів будівництва, на втілення нових форм інвестування, якими можуть стати Фонди інвестування в нерухомість (ФІНи).