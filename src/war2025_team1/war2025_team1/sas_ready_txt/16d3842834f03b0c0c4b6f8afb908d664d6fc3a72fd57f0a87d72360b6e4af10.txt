В Офісі президента розглядають варіант оренди житла для переселенців


 В Офісі президента розглядають варіант з орендою житла для внутрішньо переміщених осіб, які втратили квартири і будинки внаслідок бойових дій. Про це повідомив   заступник голови Офісу президента Кирило Тимошенко. «Ми зараз консультуємось з учасниками ринку нерухомості, щоб розробити алгоритм. Будемо розглядати всі варіанти», — повідомив Тимошенко. Проте базовим варіантом для влади залишається будівництво нового житла та викуп готових квартир. В Офісі президента хочуть таким чином вирішити проблеми з «черговиками», які роками чекають на житло. «Чому держава будує житло? Тому що таким чином ми хочемо розв’язати проблему людей, які роками стоять в черзі на квартиру — військові, медичні працівники, освітяни та інші. У цього процесі є дуже важливе соціальне навантаження», — заявив Тимошенко. Як писав «Мінфін», реєстр речових прав  . Наразі кількість можливих операцій обмежена, а реєструвати угоди може лише визначене коло нотаріусів.