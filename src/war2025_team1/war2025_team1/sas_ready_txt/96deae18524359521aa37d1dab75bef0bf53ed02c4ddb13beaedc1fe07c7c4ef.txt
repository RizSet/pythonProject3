Що відбувається із цінами на новобудови у Києві, Львові та Одесі — дослідження


 Ціни у   на новобудови Одеси та Києва — повернулись до довоєнного рівня, а у Львові — зросли в усіх класах будівництв. Про це йдеться у дослідженні ЛУН. Все більше забудовників сповіщають про відкриття відділів продажів та, що важливо — про продовження будівництва. Як зазначають аналітики ЛУН, середня ціна повернулась до лютневої. Це пов’язано з двома факторами. По-перше, 83 об'єкти відновили діяльність (на противагу 57 у травні), тому сьогодні середня ціна точніше зображає ситуацію на ринку, котру можна порівнювати з лютим. А по-друге, спостерігається неоднакова поведінка забудовників щодо власної цінової політики. Так 60% новобудов столиці не змінили ціни у доларах США з лютого, 30% — підвищили, а 10% — відчутно знизили вартість метру у власних будинках, що привело середню ціну до рівня лютневої — $1270 за метр. 
Аналіз в розрізі різних класів демонструє, що економ- та комфорт-варіант повернулись до лютневих цін, бізнес-клас трохи впав у ціні. Графік преміуму «стрибає» через те, що в цьому класі робота відділів продажу тільки починає відновлюватись і даних для аналізу цін ще недостатньо. 
 
Оренда в столиці також демонструє відновлення. Так згідно даних проєкту Bird від ЛУН — вже 80% людей від довоєнного рівня зацікавлені квартирами в Києві. Середня ціна на найбільш популярний варіант, — однокімнатну квартиру, залишається без змін і складає 8 000 грн на місяць. Віддалена від зон бойових дій західна частина країни демонструє повернення до будівництва на понад 80−90% об'єктів. Так середня ціна за метр новобудов у Львові на сьогодні зросла на $90 в порівнянні з лютневою. І цей ріст спостерігається по всім класам житла. Серед усіх південних областей відновлення будівництва найбільш динамічне саме в Одеському регіоні. Зміна вартості у кожному з класів також сигналізує, що забудовники намагаються знайти оптимальну ціну за сьогоднішніх умов.