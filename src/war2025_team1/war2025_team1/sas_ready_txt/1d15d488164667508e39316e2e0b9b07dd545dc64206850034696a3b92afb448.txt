Українці, чиє житло знищили окупанти, зможуть подати заявку на відшкодування в «Дії» — Шмигаль


 Вже через тиждень у додатку «Дія» можна буде почати реєстрацію інформації про пошкоджене та зруйноване майно громадян України. Про це прем'єр-міністр України Денис Шмигаль   під час відеозвернення. «Орієнтовно вже за тиждень у додатку „Дія“ розпочнуть реєструвати інформацію про пошкоджене та зруйноване майно громадян України. Кожен, хто залишився без даху над головою, кожен, чий дім чи квартира були знищені окупантом, зможе залишити заявку на відшкодування в „Дії“», — пообіцяв Денис Шмигаль. За словами прем'єр-міністра, уряд вже створив «Фонд відновлення зруйнованого майна та інфраструктури». І як тільки війна буде завершена, розпочнеться відновлення всього, що зруйнував ворог. «Війна застала українців зненацька, багато людей залишились без документів. Тому в „Дії“ також з’явиться нове тимчасове цифрове посвідчення єДокумент. Він буде дуже гнучкий: міститиме паспортні дані, ІПН, а також за можливості фото», — сказав прем'єр. За його словами, єДокумент визнаватимуть органи державної влади, Нацполіція, військові на блокпостах. єДокумент автоматично буде доступний всім користувачам «Дії».