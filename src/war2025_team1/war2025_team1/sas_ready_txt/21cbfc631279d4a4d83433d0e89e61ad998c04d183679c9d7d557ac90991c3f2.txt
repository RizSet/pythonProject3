Компенсацію за знищене житло можна буде отримати квадратними метрами: в Раді зареєстровано законопроєкт


 Лідер партії «Слуга народу», народна депутатка Олена Шуляк сподівається, що парламент найближчим часом розгляне законопроєкт, що дозволить українським громадянам отримати компенсацію за знищене та пошкоджене під час війни житло квадратними метрами,   Інтерфакс-Україна. «У парламенті вже зареєстровано законопроєкт № 7198. Ми сподіваємося, що його обов'язково буде розглянуто на наступній сесії. Він стосується того, що люди, які втратили своє житло, будинки, які зруйновані або пошкоджені, вони обов'язково сьогодні реєструються через „Дію“ і матимуть право отримувати компенсацію не грошима, а квадратними метрами», — сказала Шуляк на брифінгу у середу у Львові. За її словами, законопроєкт передбачає певні обмеження — 150 кв. метрів. Депутатка також зазначила, що згідно із законопроєктом громадяни України зможуть обрати населений пункт, в якому вони захочуть жити, незалежно від того, де були їхні знищені та пошкоджені квартири чи будинки. Українці можуть   на відшкодування втрати житла внаслідок бойових дій в мобільному застосунку Дія. Подача заявок доступна з 29 березня Після заповнення форми та її реєстрації можете завантажити заяву в PDF або отримати на електронну пошту. Далі очікуйте на інформацію про початок процедури оцінки та компенсації, що будуть визначені урядом найближчим часом.