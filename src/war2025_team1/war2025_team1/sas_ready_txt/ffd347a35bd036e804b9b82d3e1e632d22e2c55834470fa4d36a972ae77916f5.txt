Ціни на житло з початку року зросли на 5,6% — Держстат


 Ціни на житло в Україні за перший квартал поточного року зросли на 5,6%, а порівняно із січнем — березнем 2020 року — на 11,4%,   Державна служба статистики.   На первинному ринку найбільше подорожчали трикімнатні квартири — на 11,7%. Ціни на однокімнатні квартири зросли на 10,8%, на двокімнатні — на 7,9%. На вторинному ринку найбільше набрали в ціні двокімнатні квартири — плюс 13,1%. Однокімнатні квартири подорожчали на 12,3%, трикімнатні — на 11,8%. Держстат нагадав, що дані наводяться без урахування окупованого Криму і Севастополя, а також окупованих територій у Донецькій і Луганській областях. Ціни на житло в Україні в 2020 році порівняно з 2019 роком зросли на 8,8%. Зокрема, ціни на первинному ринку нерухомості зросли на 6,9%, на вторинному — на 9,8%.