Переоцінка потреб: у Бельгії різко дорожчають приватні будинки

 У зв'язку із цим, багато потенційних молодих покупців були вимушені піти із ринку житла.  Цікаво  Інновації на ринку нерухомості: як базові норми співіснують з новими технологіями Приватні будинки в 5 столицях фламандських провінцій, серед яких Антверпен, Брюгге, Гент, Левен та Гасселт,  подорожчали торік  в середньому на 8,4%. Тим часом у Льовені та Генті ціна зросла більш ніж на 10%. Аналітики спостерігають цікаву тенденцію – найбільше зростання цін спостерігається не у внутрішніх районах міст, а в "зелених передмістях", які межують з елітними поселеннями. У Льовені, наприклад, ціни на житло в центрі міста зросли лише на 5,9%.  Багато сімей у Льовені шукали зручний сімейний будинок з невеликим садом. Але пропозиція дуже обмежена, а ціни високі,  – розповідає нотаріус Анна-Софі Вільямс. За її словами, схожа ситуація спостерігається й у Генті. Місто Гент та його передмістя мають попит через своє розташування. Але доступного житла не вистачає, і часто є чимало кандидатів на один будинок, що збільшує його вартість. Тому покупцям доводиться вибирати найвіддаленіші райони. Аналогічний сплеск спостерігається в Антверпені та Гасселті та їх околицях. Ціни в Берхемі (район неподалік центру Антверпена) зросли на 14,3% у порівнянні зі зростанням на 8,5% у центрі міста. В передмісті Гасселта, ціни зросли на 15,9% у порівнянні з 5,3% у центральних районах. Позитивна динаміка цін негативно відображується на купівельний здатності населення. Минулого року частка покупців у віці 30 років тут знизилася з 27,9% до 26,3%. Найбільше молодих покупців було в Антверпені (28,4%) та Генті (26,9%), найменше – у Льовені (20,9%).