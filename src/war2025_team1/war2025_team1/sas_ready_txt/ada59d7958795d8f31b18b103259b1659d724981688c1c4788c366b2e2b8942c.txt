В Україні зростає кількість іпотек: які зміни відбуваються на вторинному ринку житла

 Українські банки повідомили, що за перше півріччя видали 4652 іпотечних кредитів. У порівнянні з першим півріччям минулого року  обсяги нового іпотечного кредитування зросли у 2,5 раза  за кількістю договорів та в 3,4 раза у грошовому вимірі. Цікаво  Планування квартири: як обрати зручний варіант У серпні 2021 року  середня ціна пропозиції квартир на вторинному ринку Києва, збільшилась в порівнянні з липнем на 2,9%,  і склала 1346 доларів за квадратний метр. Ціна пропозиції продажу квартир у серпні – липні 2021 року: вторинний ринок / Фото Address Показник в категорії  однокімнатних квартир виріс у порівнянні з минулим місяцем на 1,6%  (до 1423 доларів за квадратний метр). Двокімнатні квартири збільшились в ціні на 2% – до 1327 доларів за квадратний метр. Медіанна вартість трикімнатних квартир склала 1236 доларів за квадратний метр, що на 4,7% більше, ніж в попередньому місяці. Читайте також  Тренди первинного ринку нерухомості Києва: які квартири обирають мешканці столиці Медіанна ціна на вторинне житло у районах Києва / Фото Address У серпні  найвищий попит мали квартири в ціновому діапазоні від 50 000 – 70 000 доларів  із часткою запитів 35%. На другому місці знаходилося житло в діапазоні до 30 000 доларів – частка запитів становила 32% від загальної кількості запитів. Попит на житло з ціною 30 000 – 50 000 доларів склав 29% запитів до бази даних порталу, від 70 000 доларів і вище – лише 4%. Попит на однокімнатні квартири у серпні 2021 р. був найвищим в порівнянні з іншими групами, сумарна частка запитів склала 47%. Двокімнатними квартирами на вторинному ринку цікавились 40% користувачів порталу. Трикімнатними – 12% користувачів. Характеристики попиту за кількістю кімнат у Києві / Фото Address Найбільший попит у покупців був зосереджений  в категорії квартир від 50 до 80 квадратів . Частка таких запитів становить по 36% від загальної кількості.  Характеристики попиту за площею квартир у Києві / Фото Address