Ринок землі: зареєстровано 47 777 угод на більш ніж 2 млрд гривень


 Станом на 19 листопада в Україні укладено 47 777 угод в рамках ринку землі, на площу 119 894 га та загальну суму у 2 101 389 671 грн. Про це   Мінагрополітики. «Подали заяви для отримання доступу до Державного земельного кадастру 5303 нотаріусів. Всього заяв — 5954, із них погоджено 5265, в черзі на розгляд — 6, відмову отримали 683. Нотаріуси з Державним земельним кадастром працюють у штатному режимі», — йдеться в повідомленні. З 1 липня по 19 листопада цього року в Україні зареєстровано угоди на 119 894 га земель. За площею лідирують Харківська (16 269,7 га), Кіровоградська (14 058,6 га) і Дніпропетровська області (10 114 га). За кількістю угод лідирують Харківська (4360), Київська (3685) та Полтавська (3639) області. За загальною вартістю проданої землі Київська область займає перше місце (469,4 млн грн), за нею йдуть Харківська (316 млн грн) та Полтавська (163,27 млн грн). Нагадаємо, що 1 липня в Україні офіційно стартував  . До 2024 року купувати сільськогосподарську землю зможуть тільки громадяни України з обмеженням в 100 гектарів. Закон про ринок землі забороняє купувати землю іноземцям. Питання продажу землі особам без українського громадянства та іноземцям буде вирішуватися тільки на загальнонаціональному референдумі.