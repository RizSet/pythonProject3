Східна лаконічність у поєднанні зі скандинавською практичністю – які тренди переважатимуть у ремонті та дизайні осель у цьому році

 
У 2022-му, як і у 2021-му році, житлова площа розглядається не лише як простір для життя, а й місце, у якому ми можемо проводити весь свій час – 24/7. Тому особлива увага приділяється функціоналу будинку, його здатності бути зоною для відпочинку, занять спортом та роботи, тому одна з основних тенденцій – це увага до кожного м². 
 
У 2022 році очікується баланс між попитом та пропозицією на нерухомість – зниження частки розпроданих квартир унаслідок зниження екстрамаржинальності в девелоперів через подорожчання будівельних матеріалів. 
Також очікується пролонгація тенденції на придбання в новобудовах житла комфорт-класу, що становитиме 50% частки ринку за даними Status Group, 23% віддадуть перевагу бізнес-сегменту, 16% – економжитлу та 10% – нерухомості преміумкласу. 
Основні тренди у сфері девелопменту. Попит та критерії вибору нерухомості зараз трансформувалися в основний тренд – це синергія житлового простору та інфраструктури, а також увага до деталей, що пов'язана із сучасним сценарієм життя. 
Під час вибору квартири покупець зараз звертає увагу на функціональність планування, трансформованість простору та на технології «розумний будинок», також великий запит є на ESG, дбайливе ставлення до довкілля та екологічність. 
Сміливіші архітектурні рішення стають можливими завдяки цим тенденціям, які задають попит на будівництво багатоквартирних житлових будинків малої поверховості з елементами індивідуального будівництва, втіленими в життя у межах однієї концепції та цифровізація ЖК. 
Усі ці чинники покликані сприяти створенню/придбанню житла, яке допоможе реалізувати покупця як особистість. Важливим sustainable рішенням є моделювання функціональності житла для різних вікових груп на основі аналізу потреб людини в минулому та теперішньому та можливість передбачення його запитів у майбутньому. 
 
Основною тенденцією ремонту 2022 року можна назвати об'єднання – архітектура будівлі, об'ємно-планувальні рішення, функціональні та експлуатаційні характеристики. 
Наступний важливий крок – передбачити та закласти на етапі проєктування та дизайну життєві сценарії та цінності власників квартири, зберегти найвиграшніші сторони простору, не нехтуючи якістю кожного квадратного метра. 
Щодо матеріалів – основним трендом будуть натуральні, екологічні різновиди оздоблення. Матове, фактурне скло стане актуальним не лише в обробці, а також у дизайні та декорі. Поряд із каменем найбільш актуальним є керамограніт, який відповідає характеристикам екологічності та надійності. Важливим продовженням тренду минулого року є комбінування дерева та каменю, інтер'єр ще більше виграє, якщо застосувати ці матеріали в глибокій спокійній палітрі. 
Одним із важливих трендів як в обробці, так і в декорі є контрастні поєднання: рельєфних та гладких поверхонь, грубих та м'яких матеріалів, монохрому та яскравих колірних плям. Але в кольорах теж переважатимуть як теплі натуральні відтінки – бежеві, солом'яні, мигдальні, відтінок вершкового масла, коричневий, так і мінеральні кольори – кварцовий, малахітовий, сапфіровий, графітовий та інші відтінки сірого, а також контрастна взаємодія білого та чорного. 
  – каже  , СЕО сервісу з ремонту під ключ. 
 
Усе ще на піку популярності усвідомленість, поміркованість та прагнення виказати повагу та данину природі, водночас не жертвуючи затишком та функціональністю. Це легко втілити, якщо за основу взяти мінімалізм і поєднати в ньому стриманість та лаконічність японської філософії та скандинавський напрямок, запозичивши від нього затишок та практичність. Мінімалізм буде актуальним і для психологічного стану людини, особливо в наш час надлишку інформації, у такому дзен-інтер'єрі простіше буде перемикнутися на відпочинок та медитативний стан. Для досягнення такого стану ми рекомендуємо нашим клієнтам зберегти пропорції 80% на 20%, перші відповідатимуть за вільний простір, а другі – за його наповненість. 
У декорі 2022 року вітаються натуральні матеріали природних відтінків, комбінація прямих ліній та округлих форм, мінімум химерного декору, але однотонний фактурний текстиль та наявність живих рослин у житловому просторі. 
Функціональна складова переважає над естетикою, навіть якщо так не здається на перший погляд. Тому відразу варто передбачити місця для зберігання, ергономічність та зручність меблів. 
Ще дві особливості, на які вплинула пандемія, це особлива увага робочої зони: створення у квартирі мініофісу та дизайн ванної кімнати, її функція тепер як ніколи відповідає за розслаблення, тому ідеальна ванна кімната буде виглядати як найкращі світові спа. У першому важливу роль грає грамотне зонування та функціональні меблі. У другому – продумане освітлення з декількома світловими сценаріями, приємні на дотик фактури – дерево, бавовна, мармур і т. д., також важливим чинником є ароматерапія за допомоги свічок, дифузорів або пахощів. 
Наша команда завжди в курсі останніх тенденцій у дизайні та оздоблювальних матеріалах. Однак ми не нав'язуємо трендовий стиль, а прислухаємося до клієнта й передаємо в дизайні його особистість, створюємо особливий простір для його потреб, а не просто шаблонний, типовий інтер'єр. 
