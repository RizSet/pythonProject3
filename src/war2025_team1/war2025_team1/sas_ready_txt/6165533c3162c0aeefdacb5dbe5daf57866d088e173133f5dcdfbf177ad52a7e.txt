Ціни на новобудови у Києві можуть тимчасово знизитися на 15 – 20%

 Згідно із даними OLX Нерухомість, у порівнянні із лютим 2022 року столичні квартири у житловому фонді від 2011 року подешевшали на 5 – 8%. Попри збільшення собівартості будівництва, зниження цін прогнозують і на новобудови, які лише здаються в експлуатацію. З чим це пов'язано – далі.  До теми  Ринок нерухомості оживає: на яких київських об'єктах відновили будівництво Президент Асоціації фахівців з нерухомості України (АФНУ) Юрій Піта наголошує, що більшість забудовників вже відновили роботу офісів продажів й навіть укладають перші угоди.  Компаніям потрібні оборотні кошти, щоб заплатити авансом підрядникам і постачальникам матеріалів,  – пояснює він. Закономірно, що попит залишається доволі низьким, проте він є. Здебільшого житло купують ті, хто мав такі плани ще до початку війни. Розглядають переважно однокімнатні та дешеві квартири – до 25 – 28 тисяч доларів. Наразі ключове завдання забудовників – розрахувати вартість квадратного метра, аби вийти на ринок з правильною ціною, яка привабить інвесторів. Забудовники розповідають, що через війну в Україні зруйновані металургійні комбінати, які провокують дефіцит матеріалів. Водночас через паливну кризу спостерігаються проблеми із логістикою. Через це на Київщині собівартість будівництва  підвищиться на 20 – 30% , проте забудовники не планують збільшувати ціни. Інакше – їм загрожує втрата покупців. "Вартість квадратного метра залишиться на довоєнному рівні або ж навіть знизиться на 5 – 10%. Це можливо, якщо компанії відмовляться від частини свого прибутку, тримаючи його на рівні не вище 5%", – пояснює Артем Томін.  Юрій Піта також прогнозує зниження цін у Києві, Одесі та містах центральної України. На його думку, квадратний метр здешевшає на 15 – 20%. Це може тривати до червня – липня – потім вартість поступово зростатиме. Щодо західних областей – там вартість залишатиметься на довоєнному рівні або навіть підросте на 5 – 10%,  – розповів він.  Цікаво  Як працює ринок нерухомості в умовах воєнного стану: головні обмеження Загалом у компаній наразі більше запитань до ціноутворення, ніж готових відповідей. "У нас ще немає розуміння, яка буде вартість пального, де купувати будматеріали, як будуть побудовані логістичні ланцюжки", – наголошує генеральний директор Корпорації Нерухомості РІЕЛ Ростислав Мельник. – "Приміром, залізниця насамперед доставлятиме будматеріали на інфраструктурні проєкти: відновлення мостів, доріг, навчальних закладів. І тільки після цього стане можливою доставка матеріалів для будівництва житла". Піта підкреслює, що тепер покупці більше цікавляться міцними стінами будинку, наявністю повноцінного бомбосховища або хоча б підземного паркінгу. А от великі панорамні вікна, навпаки, стають мінусом. Найближчим часом попит матимуть квартири із невеликою площею: Ростислав Мельник вважає, що житло з більшою площею також буде у тренді, пояснюючи це тим, що з’явиться більше людей, які потребують місць для проживання всією сім’єю, наприклад, через втрату житла.  