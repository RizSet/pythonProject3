Українці почали купувати більше нерухомості: як зросла кількість угод за 7 років 

 Про це свідчать  опубліковані  Мін'юстом дані. Згідно з аналітикою відомства, кількість проведених реєстраторами угод щодо відчуження нерухомого майна з року в рік показує позитивну динаміку. Читайте також  Скільки коштують новобудови у Києві: порівняння цін за класом та площею Загалом у 2015 році, за підрахунками порталу domik.ua, було зареєстровано  330 846  правочинів, пов'язаних із договорами купівлі-продажу, даруванням, довічним утриманням, обміном, пожертвами, рентами тощо, а у 2021 році їхня кількість  сягнула 546 085  правочинів.  Кількість правочинів із нерухомим майном, посвідчених державними та приватними нотаріусами у 2015 – 2021 роках Винятком став 2020 рік, проте причиною зниженого попиту в цей час була перша хвиля пандемії та повʼязаний з нею локдаун. Експерти зазначають, що ринок швидко наздогнав згаяне, так у 2021 році кількість договорів із відчуження нерухомості зросла на 13,63%. Кількість угод купівлі-продажу квартир і житлових будинків теж суттєво зросла. Якщо таких у 2015 році було 191 686, у 2021-му їхня частка становила вже 325 174, тобто більше на 69,64%. Не стала завадою правочинам щодо земельних ділянок навіть пандемія. У порівнянні з 2019-м у 2020 році кількість договорів купівлі-продажу зросла майже на 27,8%. Минулоріч збільшення становило близько 40,58%. Якщо зіставити 2015-й із 2021 роком, ця цифра зросла втричі.  