Що насправді вплине на вартість житла у 2022 році: інтерв'ю з девелопером

 Про це в інтерв'ю 24 каналу розповів Генеральний директор  Корпорації Нерухомості РІЕЛ  Ростислав Мельник. Зібрали найголовніше.  Читайте також  Відомий девелопер назвав головні тенденції на ринку житла у 2022 році   Ринок житла швидко адаптується до нових умов / Фото 24 канал  За словами Мельника,  пандемія не особливо вплинула на попит . Навіть під час першого локдауну, ринок зупинився максимум на 3 тижні, далі – ситуація стабілізувалася. Єдине, що справді кардинально змінилося – це вимоги покупців. Зараз вони прагнуть отримати житло з власним робочим простором, лаунж-зонами, ігровими кімнатами та терасами. Ми почали проєктувати такі рішення  у всіх наших об'єктах  ще 3 роки тому. Тоді ще ніхто не здогадувався, що буде пандемія,  – додає Мельник. Інший фактор, який часто пов'язують із можливим подорожчанням житла, – так званий "антиахметівський закон". Відповідно до нього, дохід від продажу третього та наступних об'єктів нерухомості, проданих фізичною особою за рік, має оподатковуватися за стандартною ставкою – 18%. Мельник вважає, що бюджет не отримає переваг від нововведення, так само  підвищений податок не вплине на вартість житла .  Водночас Генеральний директор КН РІЕЛ додає, що  поточна ситуація в Україні лише тимчасово сповільнить ринок , а більшість покупців відкладуть рішення про придбання житла на 3 – 4 тижні. А ось стрімке подорожчання нерухомості можливе лише  через підвищення вартості газу . Дивіться інтерв'ю з Ростиславом Мельником: