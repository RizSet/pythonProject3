Пік на ринку нерухомості позаду, – аналітики прогнозують зниження цін на житло у Фінляндії

 Такими прогнозами діляться аналітики із OP Financial Group. За їхніми даними, слід очікувати на падіння цін до 3%.  Читайте також  Новобудови чи вторинне житло: куди безпечніше вкласти кошти під час війни За даними аналітиків, ціни на житло у Фінляндії знизяться на 1 – 3% до 2023 року. Це пояснюють комплексом кількох чинників. Пік на ринку нерухомості позаду, попит вичерпався, а динаміка цін стає все більш приглушеною. Настрій ринку знижується, зокрема, через зростання відсоткових ставок, а також через підрив економічної впевненості та збільшення витрат,  – розповіли в OP Financial Group. Наразі фінський ринок нерухомості суттєво охолонув після 2021 року. Влітку  активність продовжувала знижуватися , падіння продажів було особливо помітним в останні місяці. Хоча середні ціни на житло продовжують зростати, за даними OP Financial Group, річний приріст й надалі становитиме не більше ніж 1 – 2%. Станом на другий квартал 2022 року, ціни на житло зросли в середньому на 1,7% у річному обчисленні, що було зумовлено зростанням цін за межами найбільших населених пунктів Фінляндії. У 6 найбільших містах ціни  зросли на 1,4%,  в інших регіонах подорожчання становило  в середньому 2,3%.  Як свідчить статистика, у Гельсінкі та Вантаа ціни на житло  зросли менш ніж на 1%  у період з квітня до червня. Економіст Йоона Відгрен зазначив, що наразі будівництво скорочується внаслідок зростання вартості будівництва та будівельних матеріалів. Ситуацію також коректуватиме падіння попиту на нові квартири.