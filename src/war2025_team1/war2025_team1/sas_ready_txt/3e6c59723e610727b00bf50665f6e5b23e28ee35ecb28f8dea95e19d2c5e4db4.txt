Квадратні метри, отримані як компенсація за зруйноване житло, не можна буде продавати 3 роки


 Разом із правом на отримання житла замість зруйнованого українці будуть мати обов’язок не відчужувати його протягом трьох років. Про це розповіла голова партії «Слуга народу» Олена Шуляк під час онлайн-обговорення відповідного законопроєкту № 7198. — Про це   Судово-юридична газета. Депутат також повідомила, що пріоритетне право на відшкодування житла внаслідок війни РФ проти України отримають військовослужбовці та їхні сім'ї, багатодітні сім'ї, особи з інвалідністю. «Так, усі, хто має зруйноване та пошкоджене житло, мають право на компенсацію від держави. Також інвестори, які не отримали документи, зокрема право власності, але мають документи про внесення платежів за житло, також матимуть право на відшкодування.   Отримане в результаті компенсації житло, не можна буде продавати протягом 3 років. Бо нам би хотілось, щоб українці залишалися в Україні, а не продавали отримане в результаті компенсації житло і їхали за кордон", — зазначила Олена Шуляк. 1 квітня Верховна Рада схвалила у першому читанні законопроект № 7198 про компенсацію за пошкодження та знищення окремих категорій об'єктів нерухомого майна внаслідок бойових дій. Документом передбачається, що компенсація надається у вигляді: Граничний розмір компенсації у вигляді об'єкта нерухомого майна не може перевищувати вартості 150 кв м за один об'єкт нерухомого майна. Обрахунок вартості 1 кв м площі об'єкта нерухомого майна здійснюється за методикою, визначеною Кабінетом Міністрів. Отримувач компенсації має право на отримання об'єкта нерухомого майна, вартість якого перевищує граничний розмір компенсації, самостійно оплативши різницю між фактичною вартістю об'єкта нерухомого майна та сумою компенсації за ринковою вартістю.