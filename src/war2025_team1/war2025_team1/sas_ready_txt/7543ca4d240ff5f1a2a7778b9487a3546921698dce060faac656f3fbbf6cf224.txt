Україна втратила понад 450 млн грн через корупцію у земельній сфері


 Україна втратила понад 450 млн гривень через корупцію у земельній сфері. Про це йдеться в повідомленні прес-служби Національного антикорупційного бюро України (НАБУ). Повідомляється, що на сьогодні НАБУ розслідує кілька кримінальних проваджень, які стосуються махінацій із землею. Майже третину з цих справ вже направлено до суду, обвинувальні акти складені стосовно 14 осіб. «За даними слідства, загальний предмет злочину в „земельних“ справах перевищує 450 млн гривень. Це — збитки, понесені державою і місцевими громадами через втрату понад 7 тис. га», — йдеться в повідомленні. На думку НАБУ, одним із ключових мотивів для таких злочинів є бажання одержати неправомірну вигоду. Зокрема, сукупний розмір хабарів у цих справах перевищує 2,5 млн гривень, 70 тис.   і 300 тис.  . Також повідомляється, що досить поширеною є схема, відповідно до якої земельні ділянки органу державної влади в подальшому передаються приватним компаніям-забудовникам в обмін на зобов'язання виділити певну кількість квартир працівникам відповідного держоргану. Нерідко сукупна вартість таких квартир виявляється істотно нижча ринкової вартості земельної ділянки.