Податки при продажу житла: що збираються змінити чиновники і депутати


 У профільному парламентському комітеті забудовникам пообіцяли переглянути норми законопроєкту № 5600 щодо оподаткування продажу житла. Про це повідомив засновник KAN Development Ігор Ніконов у ході пресконференції в Києві. 6 липня відбулося перше засідання робочої групи парламентського Комітету з питань фінансів, податкової та митної політики. Ігорь Ніконов назвав позицію робочої групи, яка працює над податковим законопроєктом, неконструктивною. За його словами, влада не приділяє достатньої уваги застереженням представників будівельного бізнесу. Втім, робоча група все ж таки готова піти на певні поступки. По-перше, депутати і чиновники готові переписати норму стосовно оподаткування ПДВ операцій з продажу житла. «Мінфін обіцяє переписати норму таким чином: якщо до 2022 року інвестор сплатив від 50% і більше вартості квартири, то на момент передачі йому права власності, коли б це не відбувалося, така операція не обкладатиметься ПДВ», — зауважив засновник KAN Development. Нагадаємо, за чинними нині правилами ПДВ сплачується останній раз, коли забудовник отримує квартири від підрядника і далі не сплачується. За нормами законопроєкту, ПДВ з'явиться і при продажу житла від забудовника фізичній особі. Забудовник вимушений буде сплатити 20% ПДВ на суму, на яку збільшилася ціна житла після його поставки самому забудовнику. Робоча група погоджується виключити з цього правила випадки, в яких фізособа-покупець на момент набуття чинності новим законом уже сплатив половину і більше вартості житла. По-друге, за словами Ігоря Ніконова, має змінити підхід до оподаткування ПДФО. Ставку 18% з продажу третьої і кожної наступної квартири обіцяють застосовувати не до всієї суми, яку отримує покупець, а лише на різницю між ціною продажу і покупки. «Але це обіцянка, і вона не означає, що правки будуть прийняті комітетом», — підкреслив Ніконов.   Кабінет Міністрів 2 червня 2021 року зареєстрував у парламенті   «Про внесення змін до Податкового кодексу України та деяких законодавчих актів України щодо забезпечення збалансованості бюджетних надходжень». 1 липня Верховна Рада схвалила документ у першому читанні. Законопроект, зокрема, змінює правила оподаткування для першої поставки житла, а також продажу житла фізособами. Законопроєкт пропонує збільшити податок на доходи фізичних осіб (ПДФО) від продажу третьої і наступних об'єктів нерухомого майна з 5% до 18%. Забудовники попереджають, що у разі остаточного прийняття законопроєкту  . Крім того, може різко скоротитися кількість квадратних метрів, які вводяться в експлуатацію, і надходження до державного бюджету, а на ринку можуть з'явитися нові «еліта-центри».