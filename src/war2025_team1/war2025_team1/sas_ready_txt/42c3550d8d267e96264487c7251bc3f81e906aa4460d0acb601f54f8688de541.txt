Чи зможе іпотека під 3% оживити ринок нерухомості України: прогноз експертів

 Опираючися на власні спостереження,  Корпорація Нерухомості РІЕЛ  розповіла, чи вдасться програмі досягнути заявлених цілей та пожвавити ринок житла.  Читайте також  Як відновлюють новобудови, що постраждали внаслідок ракетних обстрілів: досвід КН РІЕЛ "єОселя"  – це державна програма доступного кредитування, затверджена  Постановою Кабміну №856 . Згідно із нею, українців забезпечать пільговими іпотечними кредитами. У цьому повинні допомогти уповноважені банки-партнери. Минулого року уряд вже тестував державні кредити, запустивши "Доступну іпотеку під 7%". Проте програма не виправдала очікувань. Попередня іпотечна програма під 7%, на жаль, не мала великого успіху. Наскільки ми знаємо, за нею було видано не так багато кредитів, як очікувалося. Це пояснюється, зокрема, лімітами на нормативну площу житла, яке може придбати сім'я, а також обмеженнями максимального доходу потенційного позичальника. Тож це не давало окремим категоріям громадян, наприклад працівникам ІТ-галузі, отримувати такі кредити,  – пояснюють у  КН РІЕЛ . Фахівці додають, що  в оновленій програмі є ряд покращень  – менша процентна ставка та кращі умови по нормативній площі житла для особи, яка планує отримати кредит. Така адаптація державної іпотеки особливо важлива в нинішніх реаліях, коли понад 800 тисяч українців потребують швидкого розв'язання квартирного питання.    ЖК Nordica Residence  від Корпорації Нерухомості РІЕЛ / Фото РІЕЛ Крім того, ризики для позичальників мінімізуються через нове джерело фондування. Якщо у програмі "Доступна іпотека 7%" українців кредитували банки, зараз же – кошти виділятиме державна Українська фінансова житлова компанія. Загалом скористатись програмою "єОселя" може будь-який платоспроможний громадянин України, віком від 18 – 70 років. Позичальник не може мати у власності нерухомість, площа якої перевищує 52,5 "квадрата", а також бути учасником інших пільгових програм. Крім того, кредит не надається особам, які перебувають під санкціями, або входять до реєстру олігархів. До кінця 2022 року  доступні кредити під 3% будуть видаватися: Планується, що  з наступного року це обмеження буде знято.  Тоді програма стане доступною для всіх інших українців, які відповідають основним вимогам. Однак вони зможуть оформити іпотеку під 7%. Як  пояснюють самі автори , ставки 3% та 7% – не випадкові. Щоб простимулювати українців купувати житло, для розрахунку брали  середні розміри орендної плати за квартири  в різних регіонах. Відтак щомісячна сума виплат за кредитом не перевищуватиме місячну орендну плату.  ЖК "Компаньйон"  від Корпорації Нерухомості РІЕЛ / Фото РІЕЛ Передбачається, що пільгову іпотеку надаватимуть як на готові об'єкти, так і на майнові права квартири, що зводиться. Проте наразі банки працюють лише із реалізованим житлом. Серед основних умов купівлі: Надіслати заявку на іпотеку можна через портал "Дія". Система підтягне необхідну інформацію з реєстрів і автоматично направить документи в банк. Для цього: До речі    Як купити житло дистанційно: відомий український девелопер розповів про зручний спосіб Як повідомляє "Укрфінжитло", 20 жовтня український банк  видав перший кредит  за новою державною програмою доступної іпотеки "єОселя". Працівниця поліції однією із перших подала заявку на порталі "Дія", підготувала всі необхідні документи та обрала житло. В умовах економічної нестабільності та війни, ця угода – показовий результат. Те, що програма справді підвищила зацікавленість потенційних покупців житла, підтверджують і у відділі продажу  Корпорації Нерухомості РІЕЛ . Зацікавленість клієнтів виросла суттєво, наші відділи продажів щоденно отримують дзвінки від потенційних клієнтів, що цікавляться оновленою іпотечною програмою,  – розповіли вони.   ЖК "Америка"  від Корпорації Нерухомості РІЕЛ / Фото РІЕЛ За даними девелопера, банківські установи вже отримали тисячі заявок від українців для участі в програмі. І це за умови, що у жовтні "єОселя" працювала у тестовому режимі. Крім того, поки що банки видають кредити лише на готове житло, а категоризація громадян значно звужує коло охочих взяти участь у програмі. Як прогнозують у  Корпорації Нерухомості РІЕЛ,  після того, як ці обмеження буде знято,  іпотека під 3%  може   продемонструвати значно кращі результати, ніж програма-попередниця.