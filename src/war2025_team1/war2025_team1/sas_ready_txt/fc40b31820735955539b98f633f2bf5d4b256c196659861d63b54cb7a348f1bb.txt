Головне за середу 27 грудня: держборг зріс, уряд почав виплату коштів за зруйноване житло


 Станом на 30 листопада зовнішній державний та гарантований державою борг становив 3 512,77 млрд грн (68,58% загальної суми), або $96,57 млрд. Внутрішній державний та гарантований державою внутрішній борг на цю дату становив 1609,72 млрд грн (31,42%) або $44,25 млрд. Україні, ймовірно, доведеться відкласти виплату пенсій та зарплат державним службовцям. Це станеться, якщо ЄС і США не нададуть обіцяну фінансову допомогу на початку наступного року. Із 27 грудня 2023 року в Україні розпочинається виплата компенсацій за зруйноване житло, яке було пошкоджено або знищено внаслідок російської агресії. Пізно ввечері 25 грудня уряд подав до парламенту законодавчі правки щодо питань мобілізації та проходження військової служби (законопроєкт № 10378). Документ запроваджує низку фінансових обмежень для тих, хто ухиляється від призову. Серед іншого, такі особи можуть втратити доступ до своїх банківських рахунків. Розберемо, як цю норму можна впровадити у життя. Цього року більшість банків відмовились від традиційних різдвяно-новорічних акцій. «Мінфін» зібрав спеціальні пропозиції, які підготували банки з нашого рейтингу стійкості для українців «під ялинку-2024».