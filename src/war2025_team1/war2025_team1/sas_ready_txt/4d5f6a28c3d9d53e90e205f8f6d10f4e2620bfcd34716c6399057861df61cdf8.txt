Повертаються справедливі довоєнні ціни, – рієлтор про оренду житла у Львові

 Голова Львівського регіонального відділення Асоціації фахівців із нерухомості (рієлторів) України Андрій Борисов розповів, що насамперед це пов'язано із поверненням до Києва частини переселенців. Пропозицій на ринку стало більше, відтак змінився і попит.  Зверніть увагу  Нові пріоритети: яке житло будуватимуть в Україні після війни Борисов зауважив, що сьогодні у місто повернулись "більш-менш справедливі довоєнні ціни". За його словами, можна знайти однокімнатну квартиру за 8 – 10 тисяч гривень. Вона буде не шикарна, але цілком прийнятна до життя,  – коментує він.  Попри це досі зустрічаються поодинокі власники, які за інерцією намагаються виставити квартири за завищеними цінами. Але це мине за 2 – 3 тижні, і ціни повністю повернуться до довоєнних, без жодних особливостей,  – вважає голова Львівського відділення АФНУ. Основною масою орендарів залишаються переселенці зі східних та південних областей України. Найчастіше шукають двокімнатні помешкання:   У Львів повертаються справедливі довоєнні ціни / Фото unsplash Наразі найважче у Львові винайняти квартиру преміумкласу — усі помешкання зайняті і пропозицій на ринку майже нема. Найпопулярніший запит – двокімнатна квартира преміумкласу – у новобудові з хорошим ремонтом, де дві ізольовані кімнати й нормальна велика кухня. На відміну від довоєнних часів, перевагу віддадуть першому поверху, а не останньому – з огляду на безпеку,  – зауважив Борисов. Він додав, що вартість такої квартири коливається від 15 – 25 тисяч гривень, проте, додає, що преміальне житло у Львові і до війни коштувало 700 – 800 євро. Експерт зауважив, що ситуацію у місті змінив відтік частини киян, які повернулись в столицю або поїхали до Європи. Зараз, коли у місто прибули переселенці з Херсонщини та інших регіонів, платоспроможність середнього орендаря суттєво зменшилась. Так що найближчим часом ціни рости не будуть, зауважив Борисов.