Від шоку до відновлення: які фази переживає ринок нерухомості України під час війни

 Оглядачка ринку нерухомості Вікторія Берещак виділила кілька фаз, які пережив ринок нерухомості від початку вторгнення. За її словами, станом на червень ситуація не настільки песимістична, як того очікувала низка експертів. Читайте також   Ринок нерухомості під час війни: державна підтримка для відновлення економіки За словами Берещак, від початку повномасштабної війни Росії проти України і до початку травня, коли в Україні запрацював Державний реєстр прав на нерухоме майно, ринок встиг пережити три фази: У березні та на початку квітня навіть не йшлося про якесь відновлення активності на майданчиках чи появу реальних покупців. Це пов'язано із тим, що усі угоди без реєстру були б поза правовим полем, а отже – не гарантували б ніяких прав на нерухоме майно за фактом передачі грошей продавцю. Натомість із початком останнього весняного місяця ситуація покращилась. По-перше, девелопери, як і суспільство в цілому, почали адаптуватись до нових реалій і визначатись із подальшими діями із розумінням, що цей шторм надовго. В регіонах, де було відносно спокійно помалу відновлювалось будівництво – це стосується західних областей, а також Одеси, згодом до когорти тих, хто обрав працювати тут і зараз долучились київські компанії,  – зазначила Берещак. Вона додала, що травень став "врожайним" на офіційні заяви стосовно відновлення будівництва, однак фактично це не завжди означало, що вже з першого дня на майданчиках почнеться робота. "У девелоперів виникли серйозні проблеми із логістичними ланцюжками і постачанням будівельних матеріалів, деякі популярні українські виробники втратили виробництва через обстріли чи окупацію, що призводить до суттєвого дефіциту", – зазначила експертка.  Вона наголосила, що є компанії в бізнес-сегменті, заточені на іноземний ринок, особливо що стосується інженерних комунікацій та ліфтового обладнання. Для них брак комплектуючих унеможливлює відновлення робіт. Інша суттєва проблема девелоперів – нестача кваліфікованих робочих рук на виробництві. Чоловіки, які раніше роками працювали на будмайданчиках, зараз захищають країну в лавах ЗСУ, тероборони та добробатах, дехто пороз’їжджався по домівках в регіони на самому початку від невизначеності, тож відчувається колосальна нестача будівельників,  – наголосила Берещак. Насамкінець, підкреслила вона, на девелоперів "тисне" відчуття невизначеності, неможливість контролювати бізнес-процеси, починаючи від прогнозованого рівня попиту і завершуючи потенційною військовою загрозою в майбутньому. За словами експертки, чимало компаній, усвідомлюючи потенціал будівельного сектору і його значущість у повоєнній відбудові, враховуючи проміжні підсумки втрат від війни, вирішують все-таки не стояти осторонь і починають помалу вибудовувати нову гнучку модель роботи. В основному, принцип її такий: аудит на майданчиках, накопичення ресурсу будівельних матеріалів, перепідписання контрактів з постачальниками, пошук альтернатив тощо, пошук вільних рук, накопичення людського ресурсу, роботи насамперед на тих об’єктах, де ступінь готовності не менше 60%. Попри панічні прогнози і песимістичні думки, що покупця на ринку не буде, ситуація в реальності виглядає значно кращою, ніж можна було очікувати,  – зазначила Берещак. Загалом, за травень-початок червня за даними тих девелоперів, що відновили активність, стабільно фіксується зростання рівня дзвінків і запитів, додала експертка.