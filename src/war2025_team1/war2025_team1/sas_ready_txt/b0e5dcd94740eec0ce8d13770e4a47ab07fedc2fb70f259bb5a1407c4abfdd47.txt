Де вигідніше купувати житло: актуальні ціни квартир в новобудовах Києва, Одеси та Львова

 Згідно зі статистикою ЛУН Місто, станом на 1 листопада 2021, медіанна ціна квадратного метра квартири у столичній новобудові становить 33 000 гривні. У Львові ціни продовжують зростати – другий місяць поспіль до ціни на "квадрат" прибавляється ще 500 гривень. Натомість в Одесі середня ціна квадратного метра втратила в ціні 200 гривень. якщо порівнювати з жовтнем. Зараз ціна "квадрата" становить 21 500 грн.  Цікаво  Що потрібно знати про податок на нерухомість в Україні: відомий девелопер назвав головні нюанси Скільки коштують квартири в новобудовах Києва / Фото ЛУН Місто  Найдорожчим районом Києва залишається Печерський. Середня вартість квадратного метра нового житла тут складає 66 100 гривень (це на 3 500 гривень дорожче, ніж у жовтні). Найдешевшим продовжує бути Деснянський район із 22 600 гривень за "квадрат". Скільки коштують квартири в новобудовах під Києвом / Фото ЛУН Місто  Ціни на нерухомість передмістя Києва зросли в середньому на 1000 гривень. Найвищі ціни зафіксовані у Вишневому – 24 000 гривень та Вишгороді – 23 000 гривень. Станом на 1 листопада: Скільки коштують квартири в новобудовах Одеси / Фото ЛУН Місто  Цього місяця в Одесі найдешевшим районом став Суворівський, "квадрат" тут коштує 18 800 гривень, найдорожчим – Приморський, в якому доведеться заплатити 31 600 гривень за квадратний метр. Скільки коштують квартири в новобудовах Львова / Фото ЛУН Місто  У Львові найдорожчі квадрати у центрі міста: за метр у Галицькому районі доведеться заплатити в середньому 30 300 гривень. Найдешевше житло нині у двох районах міста: Шевченківському та Сихівському – 23 700 гривень за "квадрат". 