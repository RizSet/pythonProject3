За майже п'ять місяців війни в Україні ввели в експлуатацію 39 новобудов


 Починаючи з 24 лютого 39 новобудов України отримали сертифікати про введення в експлуатацію. Загалом за час війни ввели 385 тис. кв. м житла. Про це йдеться в даних ЛУН,   Thepage. Рекордсменом стала Київська область, де в 6 житлових комплексів інвесторам запропонували 97 900 квадратних метрів житла. На другому місці — Львівська область, де в самому Львові 8 житлових комплексів отримали сертифікати на 67 700 кв. м, а разом із 3 житловими комплексами в області ввели 88 900 квадратів. На півдні, в Одеській області, введено в експлуатацію 29 800 кв. метрів у трьох житлових комплексах. Як   «Мінфін», середня вартість квадратного метра житла в Україні протягом останніх півроку зросла на вторинному ринку на 8%, а на первинному — на 11%. Якщо в січні середні ціни на вторинному ринку були на рівні 17 643 грн/м², то в липні ця сума становить уже 19 070 грн/м². У новобудовах середня вартість квадратного метра зараз обійдеться в 25 464 грн, що на 2 500 грн більше, ніж на початку року до війни. По регіонах найвигідніша середня ціна квадратного метра станом на липень у новобудовах Івано-Франківської області — 17 834 гривні. Серед областей із доступними цінами також Хмельницька (18 837 грн/м²) та Сумська (19 597 грн/м²). А ось найвищі ціни — у Київській (30 460 грн/м²), Львівській (33 589 грн/м²) та Дніпропетровській (33 643 грн/м²) областях.