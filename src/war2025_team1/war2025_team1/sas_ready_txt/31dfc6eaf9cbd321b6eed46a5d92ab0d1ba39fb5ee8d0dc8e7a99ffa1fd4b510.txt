Президент продовжив легалізацію «самобудів» до кінця 2018 року


 Президент Петро Порошенко підписав закон № , який дозволяє легалізацію об'єктів будівництва, споруджених без дозволу на проведення будівельних робіт до 9 квітня 2015 року, до 31 грудня 2018 року. Про це свідчать дані на сайті  Як повідомляється в пояснювальній записці до закону, легалізації підлягають побудовані в період з 5 серпня 1992 року до 9 квітня 2015 року індивідуальні (садибні) житлові будинки, садові, дачні будинки загальною площею до 300 кв. м, господарські (присадибні) будівлі і споруди загальною площею до 300 кв. м, а також побудовані до 12 березня 2011 року будівлі і споруди сільськогосподарського призначення. «Об'єкти повинні бути зведені на земельних ділянках відповідного призначення і відповідати державним будівельним нормам», — йдеться в документі. При цьому право на легалізацію не поширюється на багатоповерхові житлові будинки та об'єкти, побудовані з істотними порушеннями законодавства.