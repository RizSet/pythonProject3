Завершення конфлікту: про що домовилися Дмитро Сенніченко та Влада Молчанова

 
 
 
ЖК «Варшавський Плюс» – продовження ЖК «Варшавський», зведеного на столичному житловому масиві Виноградар. У рамках проєкту передбачається будівництво 10 двосекційних будинків більш ніж на 2000 квартир. Шість будинків уже збудовано, але не здано в експлуатацію. Проєкт реалізується на землях ДП «Агрокомплекс «Пуща-Водиця», яким керує Фонд держмайна України (ФДМУ) відповідно до інвестиційних договорів, укладених у 2008–2015 роках. Саме вони й стали каменем спотикання між фондом та девелопером. 
Раніше девелопер зобов'язався передати держпідприємству 5% збудованих площ. Тоді генеральний директор Stolitsa Group Едуард Соколовський наголошував, що в інфраструктуру проєкту забудовник вклав близько 1,5 млрд грн, а держава вже отримала 31 000 кв. м житла. І,  , мала б іще отримати понад 67 000 кв. м в об'єктах, які запроєктовані та перебувають у процесі реалізації. 
«Забудовник – Stolitsa Group – з 2012 до 2015 року від імені шести різних юросіб (не приховуючи, що всі вони є афілійованими з ним компаніями) свого часу знайшов якісь аргументи, щоб переконати окремих директорів підприємства та чиновників колишнього Мінагро підписати інвестдоговори на заздалегідь невигідних для держави умовах. Після зміни менеджменту на держпідприємстві та передачі його в управління Фонду держмайна це питання було порушено в юридичній площині», – повідомив перший заступник голови ФДМУ Денис Кудін в   агентству «Інтерфакс-Україна». 
За його словами, умови інвестугод відрізняються, але більшість їх не передбачає жодної частки держави в комерційній нерухомості, а частка в житловій коливається від 4% до 5%. Лише за одним договором передбачено відсоток комерційної нерухомості. 
У ФДМУ свою позицію аргументували тим, що всі договори підписані з порушенням законодавства. Згідно з Цивільним кодексом, укладені договори на 306 га землі підпадають під поняття «спільної діяльності», які мав узгоджувати Кабінет Міністрів. 
Погіршувалася ситуація тим, що оригінали договорів були втрачені. Це стало приводом до неприйняття готових будинків житлового комплексу «Варшавський плюс» в експлуатацію. 
Україно-литовська девелоперська компанія Stolitsa Group (код ЄДРПОУ 36175203) заснована 2008 року та входить до холдингу BT Invest, який також володіє мережею продовольчих магазинів Novus. 
Серед контролерів Stolitsa Group у базі даних YouControl зазначено: «Познякова Марина (Литва), Туменас Раймондас (Литва), Агне Рузгієне (Литва) та «Перша комерційна компанія «Б-.т.п.» Іван Молчанов». 
Засновниками Stolitsa Group є: Elakol Developments Limited (78%, Кіпр), КУА «Бізнес-граніт» (Україна, 22%; діє від імені фондів «Галеон» та «Кроун», по 11% кожен). 
За даними YouControl, девелопер входить до сфери інтересів української бізнес-вумен Влади Молчанової. У 2006 році вона була кандидатом у депутати Київради від «Партії Зелених». Також Молчановій належить частка в продовольчому ринку «Столичний». 
Внаслідок перемовин сторони переглянули базу поділу нерухомості. Забудовник має передати не 5% від житлової нерухомості, як було передбачено раніше, а 10% від усієї площі нерухомості разом із комерційною для всіх договорів, де будівництво ще не почалося. «За договорами, де будівництво ведеться і площі вже належать приватним власникам, ДП «Агрокомбінат «Пуща-Водиця» отримає відсоток не лише від житлової, а й від комерційної нерухомості», –   голова ФДМУ Дмитро Сенніченко. 
Також забудовник зобов'язується компенсувати сплачені держпідприємством кошти податку за землю, витрати на оформлення дозвільної документації. «Разом це приблизно 65 млн грн», – наголосив Дмитро Сенніченко. За його словами, процедуру введення будинків в експлуатацію ЖК «Вашавський плюс» уже розпочато. 
Про розв’язання конфлікту заявили й у Stolitsa Group. У телеграм-повідомленні для інвесторів житлового комплексу девелопер наголосив, що на сьогодні вже передав 34 549 кв. м житлової нерухомості. 
Конфлікт зруйнував усі бізнес-плани Stolitsa Group. Після ЖК «Варшавський плюс» компанія мала на меті вкласти 6 млрд грн у будівництво 19 висотних будинків на 25 га Мінського масиву. Ці землі також належали ДП «Агрокомбінат «Пуща-Водиця». Відповідний детальний план території (ДПТ) Київрада ухвалила 10 червня, чим викликала обурення в мешканців прилеглих будинків. Під час затвердження генплану під Київрадою відбувалися мітинги. Це була третя спроба депутатів затвердити ДПТ забудови Мінського масиву. 
А ситуація з об'єктами банку «Аркада» – ЖК «Патріотика», «Патріотика на озерах» та «Еврика» залишається незрозумілою. Меморандум, який  , включно з міською владою та МВС, ні до чого не призвів. Тоді компанія ДТЕК, якій запропонували взяти на себе зобов'язання щодо прокладання комунікацій власним коштом, документ підписувати відмовилася. Меморандум також передбачав державне фінансування будівництва проєктів. Також є активісти, які наполягають на створенні екопарку на території ЖК «Патріотика на озерах». 
У серпні корпорація Stolitsa Group заявила про припинення фінансування запланованих робіт із добудови трьох ЖК – «Еврика», «Патріотика» та «Патріотика на озерах». Причиною стало неузгодження графіків будівництва. Ці графіки мали бути узгоджені з представниками трьох житлових комплексів банку «Аркада», але з представником ЖК «Еврика» девелопер не знайшов спільної мови. 
Згідно з попередніми графіками, будинки мали бути здані в експлуатацію в період із 2025 року (ЖК «Патріотика») до 2030 року (один будинок ЖК «Еврика»). Тоді девелопер повідомив, що був готовий добудувати швидше, але в разі отримання обіцяного державного фінансування. На якому етапі зараз перемовини щодо меморандуму та чи ведуться будівельні роботи в ЖК, уточнити не вдалося. На момент публікації статті пресслужба компанії не відповіла на запит  .