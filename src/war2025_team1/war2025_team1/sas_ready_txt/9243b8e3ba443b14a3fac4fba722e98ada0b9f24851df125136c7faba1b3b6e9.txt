У Києві стрімко зростає вартість новобудов: в якому районі пропонують найдешевші квартири

 Якщо порівнювати із липнем вартість "квадрата" зросла на 9,1%. Такі цифри наводить постачальник IT-продуктів для забудовників M4U. Читайте також  Новобудови чи вторинне житло: куди безпечніше вкласти кошти під час війни Середня вартість квадратного метра в об’єктах на різних стадіях будівництва у серпні  склала 59 434 гривень . 66,5% пропозицій зосереджено в ціновому діапазоні  від 26 000 до 32 000 гривень.  Переважно потенційним покупцям пропонують квартири комфорт-класу. Саме цей клас житла продемонстрував у серпні найсуттєвіший стрибок цін. Середня ціна тут підвищилася на 7,9%,  до 43 472 гривень.  Не відстає житло еліткласу, яке так само подорожчало на 7,9%. Середня вартість квадратного метру тут становить  142 071 гриваню.  Квадратний метр в новобудовах бізнес-класу подорожчав на 6,3%,  до 75 885 гривень,  а зростання цін в економкласі склало всього 2,8%. Наприкінці серпня нерухомість тут коштувала  в середньому 31 368 гривень  за квадратний метр. До лютого ми спостерігали зростання цін, зумовлене скороченням пропозиції на ринку на тлі стабільного попиту, – пояснює засновник M4U Володимир Даниленко. Проте зараз, за його словами, навіть на тлі скорочення попиту до 90%,  ціни продовжать зростати через:  "Це цілком закономірний процес, який матиме продовження протягом наступних місяців", – резюмував Даниленко.  Традиційно найдорожчі об'єкти зосереджені в Печерському районі, де середня вартість квадратного метра в серпні  склала 117 889 гривень . Найдешевше квадратний метр у новобудовах коштує в Дарницькому районі – в середньому  33 799 гривень.  Протягом серпня роботу на київських будмайданчиках відновили ще 17 житлових комплексів. Найбільше новобудов – 29 – зосереджено в  Голосіївському районі  Києва. Другий за кількістю –  Печерськ , де будується 24 об'єкти. Найменше активних будівництв  в Дніпровському районі  – лише 10 житлових комплексів.