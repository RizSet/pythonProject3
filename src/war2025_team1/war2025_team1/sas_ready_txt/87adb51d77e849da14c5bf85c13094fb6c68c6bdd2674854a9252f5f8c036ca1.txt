Київрада хоче ввести мораторій на нове будівництво


 Київська міська рада хоче ввести мораторій на нове будівництво й реконструкцію. Відповідний проект рішення   на сайті Київради, передає ЕП. Зокрема, цим документом передбачається провести до 31 грудня інвентаризацію об'єктів нового будівництва або реконструкції зі зміною зовнішніх параметрів на території столиці. Результати інвентаризації, як зазначається в документі, повинні бути відображені на порталі Центру моніторингу забудови Києва. Також пропонується ввести тимчасовий мораторій на підготовчі та будівельні роботи на період проведення інвентаризації. Зазначається, що дія цього рішення не поширюється на випадки: нового будівництва або реконструкції об'єктів соціальної, інженерної, транспортної інфраструктури, об'єктів, що знаходяться в аварійному стані, а також на об'єкти, які будуються або реконструюються на замовлення органів державної влади або місцевого самоврядування на землях державної або комунальної власності.