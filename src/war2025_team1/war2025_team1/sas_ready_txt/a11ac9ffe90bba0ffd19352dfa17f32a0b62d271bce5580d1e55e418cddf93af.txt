Скандальний законопроєкт про нові податки на житло: міністр фінансів зробив уточнення

 Найбільше документ у разі ухвалення вплине на посередників на будівельному ринку. Про це заявив міністр фінансів України Сергій Марченко. Важливо  Як зареєструватися у новобудові в Україні: корисні факти, які варто знати Норми законопроєкту №5600 не матимуть значного впливу на вартість новозбудованого житла. Маніпуляції, які гуляють інформаційним простором, пояснюються просто – ті, хто отримував надприбутки від перепродажу квартир не сплачуючи при цьому податки, з прийняттям №5600 будуть змушені їх платити,  – заявив Марченко. За його словами, податки не мають жодного впливу на вартість житла у Києві, оскільки вона формується залежно від попиту.  Міністр наголосив, що найбільше документ  стосується посередників на будівельному ринку. За словами Марченка, нововведення не вплинуть на вартість житла / Фото Pixabay За темою  Мрії про житло доведеться відкласти: як податкова ідея уряду вдарить по українцях Норма законопроєкту №5600 щодо скасування пільги з ПДВ на операції з постачання житла на вторинному ринку взагалі не стосується фізичних осіб, які продають чи збираються продати своє житло на вторинному ринку, оскільки фізичні особи – громадяни не є платниками ПДВ. Вона стосуватиметься посередників на будівельному ринку, які нічого не створюючи, отримують шалені прибутки (обсяг доходів понад 22 мільярди гривень на рік), а до бюджету не сплачують ні ПДВ, ні податку на прибуток,  – заявив Марченко. Він додав, що нині перше постачання нового житла  оподатковується ПДВ за ставкою 20%.  Виняток – нерухомість, яка будується із залученням державних коштів, а також доступне житло.  "Звільнення від ПДВ продажу житла на вторинному ринку насправді використовується у будівельній галузі в схемах мінімізації сплати податків, що існують вже багато років. Саме ці схеми ми намагаємось зруйнувати в законопроєкті №5600", – резюмував міністр фінансів. Детальніше про законопроєкт, який за основу підтримала Верховна Рада,  читайте у матеріалі .