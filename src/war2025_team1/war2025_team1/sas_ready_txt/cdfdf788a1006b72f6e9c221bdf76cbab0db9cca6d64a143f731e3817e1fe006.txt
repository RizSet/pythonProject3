Все більше орендарів обирає житло під Києвом: скільки коштує заміська нерухомість

 Паралельно українці стикаються із кризою на трудовому ринку. Ростуть ціни на продукти та товари першої необхідності. Тому жити в столиці стає дедалі складніше з фінансової точки зору. Щоб зекономити, мешканці переїжджають у міста-сателіти, які мають добре транспортне сполучення з Києвом та значно нижчі ціни на житло.  Читайте також  Які підземні паркінги можуть стати бомбосховищами: пояснення девелопера Вартість оренди квартири в Ірпені стартує від  4 тисяч гривень . Щоб орендувати однокімнатну квартиру зі свіжим ремонтом, всіма необхідними меблями та технікою доведеться заплатити від  5,5 – 8 тисяч гривень . Двокімнатна квартира на місяць коштуватиме від 7 тисяч гривень та вище. Більшість оголошень розміщені від рієлторів. Зверніть увагу, що комісія за роботу посередників складає 50% від вартості оренди. Орендувати квартиру в Бучі можна дешевше, ніж в Ірпені, однак тут більший попит. Квартири здають за 1 – 2 доби, часто житло забирають з першого перегляду. Знайти однокімнатну квартиру з меблями, технікою та свіжим ремонтом можна за  4,5 тисячі гривень . Однак в таких помешканнях часто потрібен ремонт. В середньому придатні до проживання квартири здають за  5,5 – 7 тисяч гривень . А двокімнатна квартира коштуватиме від  6,5 тисячі гривень  на місяць. Бровари схожі на спальний район Києва, який об'єднує стару та нову забудови. Оренда однокімнатної квартири тут стартує від 4 тисяч гривень на місяць. Щоб винаймати двокімнатну квартиру доведеться віддати мінімум  5,5 тисячі гривень . Житло з нещодавно зробленим ремонтом коштуватиме приблизно  9 тисяч гривень .  У місті переважає стара забудова, але воно приваблює дешевими цінами на житло. Орендувати однокімнатну квартиру тут можна  від 3 тисяч гривень  на місяць, багато пропозицій  за 5 – 6 тисяч гривень . На сайтах із пошуку нерухомості багато пропозицій оренди приватних будинків поруч з Борисполем. Ціни стартують від  10 тисяч гривень.