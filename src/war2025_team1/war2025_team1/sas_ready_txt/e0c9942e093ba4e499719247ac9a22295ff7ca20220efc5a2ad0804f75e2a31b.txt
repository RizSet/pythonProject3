Скільки коштує найдорожча квартира на вторинці в Києві: ціна просто шокує

 Квартира розташована в одному з найдорожчих ЖК у Києві, а відтак і в Україні. В оголошенні її називають "ексклюзивними апартаментами" з краєвидом на Дніпро та все місто. Вартість такої розкоші становить  4,5 мільйона доларів  – на вторинному ринку це наразі найвища ціна. Про це повідомляє  24 Канал , посилаючись на дані оголошень з OLX. Зверніть увагу  Як змінився ринок нерухомості України у 2023 році Площа елітного помешкання становить 308 метрів квадратних, з яких кухня займає 34 квадрати. У квартирі облаштували три спальні, вітальню із зоною кухні та їдальні, а також кілька ванних кімнат і гардеробів. Ремонт виконаний за дизайнерським проєктом у нейтральній колірній палітрі з кількома яскравими акцентами. Житло повністю мебльоване, тож новому власнику чи власниці не потрібно буде додатково витрачати на це кошти. Сучасний дизайн інтер'єру в холодних тонах / Фото OLX "Багаторівневе освітлення і панорамні вікна – все це створює відчуття легкості та простору. З вікон відкривається краєвид на Дніпро та місто. Близькість до центру, віддаленість від магістральних автошляхів та місць активного скупчення людей – все це незаперечні переваги об'єкта", – зазначено в оголошенні. Середня орендна вартість в Києві  складає 16 500 гривень  станом на початок січня. У порівнянні з груднем 2023 року ціни зросли, але не суттєво. Найвищі ціни зафіксували в Печерському, Шевченківському та Солом'янському районах – 32 950 гривень, 24 тисячі та 18 тисяч гривень відповідно. "Найдешевшими" районами для винаймання квартир є Деснянський, Дарницький та Святошинський – 10 500 гривень, 13 950 гривень та 14 550 гривень відповідно.