Первинний ринок житла відреагував на зміцнення гривні: як змінилися ціни у Києві

 Експерти зазначають, що ці зміни обумовлені зміцненням національної валюти. З огляду на це, розбираємося, якою є поточна ситуація на первинному ринку столиці.  Цікаво  На що звернути увагу, вибираючи приміщення під магазин: поради девелопера За даними порталу Address.ua, у жовтні 2021 року медіанна ціна квадратного метра житлової нерухомості на первинному ринку столиці  знизилася на 1,6%  у порівнянні із попереднім місяцем та  склала 1 250 доларів за квадратний метр . Попри зниження ціни, за цей період було укладено  на 15 – 18% угод менше , ніж місяцем раніше. Свою роль відіграло наближення новорічних свят – частина покупців  відкладає купівлю на грудень  в очікуванні акційних пропозицій від забудовників. Окрім ситуації на валютному ринку,  цінову стагнацію спровокувало зниження попиту  після пікових показників вересня.  Ціни за квадратний метр розрізняються у квартирах різної площі та планування:  Порівняння цін у вересні – жовтні 2021 року / Фото Address.ua Структура цін за районами / Фото Address.ua Одним з найдорожчих районів в столиці, як і раніше залишається  Печерський район : вартість "квадрата" тут сягає 1979 доларів. На другому місці –  Шевченківський район  з медіанною вартістю "квадрата" – 1860 доларів. За квадратний метр у  Голосіївському районі  просять в середньому 1674 доларів.  В Оболонському та Подільському  – 1267 та 1230 доларів відповідно.  Мінімальна ціна – 1003 доларів зафіксована  в Деснянському районі. При цьому  найбільший інтерес у покупця викликав Голосіївський район  столиці. Частка переглядів оголошень в цьому районі склала 26% від загальної кількості переглядів. Далі в пріоритеті покупця Дарницький район (13% переглядів). Дніпровський та Шевченківський райони – 12% та 11% відповідно. У жовтні найвищий попит мали  квартири в ціновому діапазоні 50 000 – 70 000 доларів . Цю нерухомість шукало 35% користувачів. Менший інтерес проявляли до житла, вартістю 30 000 доларів (26% від загальної кількості запитів). Попит на житло 30 000 – 50 000 доларів скоротився до 20% запитів, а від – 70 000 доларів та вище – до 19%. У жовтні продовжував домінувати первинний ринок нерухомості. Водночас частка осіб, які цікавилися вторинним ринком збільшилася. Розподіл попиту між первинним і вторинним ринками був наступним: 72% користувачів цікавилися покупкою нерухомості на первинному ринку; 28% – на вторинному.