Найдорожча квартира в Києві: скільки вона коштує та де розташована

 Пентхаус має площу аж 600 метрів квадратних. Його вартість становить  4,5 мільйона доларів , тобто близько 178 мільйонів гривень, повідомляє  Нерухомість 24 , проаналізувавши оголошення на платформі OLX. Зверніть увагу  З'явився рейтинг найкращих забудовників Києва: КН РІЕЛ увійшла до трійки лідерів У пентхаусі є дев'ять кімнат, враховуючи вітальню, кухню-їдальню та два кабінети. Також новий власник чи власниця будуть мати два балкони, лоджію і терасу. Дизайн інтер'єру виконали за авторським проєктом у світлих нейтральних тонах. З кожного вікна квартири відкривається панорамний вигляд на Київ. Найдорожча квартира в Києві з ремонтом / Фото OLX За даними оголошення, меблі та техніка в пентхаусі світових брендів. Серед додаткових переваг – система кондиціювання, відеодомофон, система фільтрації та очищення води та сигналізація. У вартість також входить два паркомісця в підземній стоянці. "Зона житлової забудови, закрита територія ЖК, супермаркет, школа, дитячий садок, ресторани, кафе, фітнес-студії, салони краси", – зазначають в оголошенні. Пентхаус розташований на 8 – 10 поверхах. Продажем цього житла займається агентство з нерухомості.