Львів, Ужгород, Чернівці: скільки коштують квартири в містах на Заході України

 Західні області залишаються лідерами за вартістю квадратного метра в новобудовах, констатує оглядачка нерухомості Вікторія Берещак. На це впливають кілька факторів. Зверніть увагу  Купівля квартири в новобудові: що треба знати про акт приймання – передачі житла Перший і основний чинник – концентрація платоспроможного попиту, тобто переселенців з Київщини, Харківщини, Херсонщини, Миколаївщини, Чернігівщини. Навіть після деокупації чималий відсоток людей залишаються в західних регіонах і вже помалу починають адаптовувати своє життя, купують там квартири,  – зауважує Вікторія Берещак. Другим фактором експертка називає реальні темпи будівництва і активізація забудовників під впливом попиту – "реального в моменті і частково відкладеного, проте потенційного". У Львові середньозважена ціна за квадратний метр сьогодні сягає 55 тисяч гривень; в Ужгороді – 39 тисяч гривень за квадрат, а в Чернівцях – 38 тисяч гривень за квадрат. Що стосується вибору покупця в цих містах, то попит є на однокімнатні квартири та двокімнатні в межах 65 − 80 квадратних метрів. Однокімнатна квартира на 45 квадратних метрів у Львові коштуватиме в середньому 55 − 60 тисяч доларів, в Ужгороді – від 40 до 50 тисяч доларів, а в Чернівцях – в межах 35 − 45 тисяч доларів.