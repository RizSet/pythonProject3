Заборона продавати житло іноземцям обернеться для Канади неочікуваними наслідками

 Через суворі обмеження на іноземну участь в ринку нерухомості, заборона, яка  набула чинності 1 січня 2023 року , перешкоджає низці компаній купувати землі під будівництво. Це ускладнює уряду Трюдо реалізацію початкового плану, націленого на розв'язання житлової кризи в країні. Читайте також    Стіни, що гріють: на які новобудови звернути увагу, аби зекономити на опаленні Згідно з аналізом, проведеним канадською юридичною фірмою Robins Appleby, закон визначає, що  заборона поширюється не лише на завершені об'єкти нерухомості ,  але й на землю  у великих населених пунктах, на якій немає приміщень, проте передбачені зони для житлового використання. При цьому під статус іноземців підпадає  будь-яка корпорація, яка містить більш ніж 3% іноземної власності. Деякі забудовники в Торонто вже  скасували плани щодо купівлі землі  та відмовилися продовжувати роботи, побоюючись, що вони порушать закон. Оскільки у Канаді діє багато іноземних девелоперів й місцеві компанії часто об'єднуються з ними для залучення інвестицій чи реалізації конкретних проєктів, представники галузі вважають, що закон фактично заморозив широкий спектр їхньої діяльності. 3% – це абсурдний рівень. Це унеможливлює купівлю землі під забудову іноземцями. Це просто обмежить пропозицію на ринку,  – сказав юрист з нерухомості Леор Маргуліс. Представники Асоціації будівельної індустрії повідомили федеральному уряду про свої побоювання.  Нагадаємо, у квітні 2022 року уряду Трюдо анонсував, що з 2023 року іноземці не зможуть купувати житло у Канаді. Рішення мало стати частиною широкомасштабного пакета заходів щодо стримування одних із найвищих цін на житло у світі. Центральним елементом плану була обіцянка  подвоїти темпи будівництва до 400 тисяч об'єктів  упродовж 10 років. Однак теперішня ситуація може суттєво сповільнити реалізацію задуманого. 