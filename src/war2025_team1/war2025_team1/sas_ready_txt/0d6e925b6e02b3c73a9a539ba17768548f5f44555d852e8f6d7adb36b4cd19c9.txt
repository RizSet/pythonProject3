Кабмін спрямує додаткові кошти на програму «єОселя»


 Кабінет міністрів прискорює реалізацію програми пільгового кредитування «єОселя» — зокрема, уряд погодив можливість залучення додаткових коштів компанією «Укрфінжитло» на відкритому фінансовому ринку. Про це   пресслужба Мінекономіки. «Програма єОселя виявилась дуже популярною серед громадян. Ми бачимо високий попит на пільгові кредити під 3% річних. Уряд робить все для продовження роботи програми єОселя та розширення кількості її потенційних учасників. Зараз нам необхідно надати новий імпульс фінансуванню компанії «Укрфінжитло», який дозволить розпочати процес залучення додаткових коштів, у тому числі, на відкритому фінансовому ринку. Також ми розраховуємо на залучення коштів міжнародних організацій. Впевнена, що вже найближчим часом кількість виданих кредитів збільшиться", — заявила перший віцепрем'єрміністр — міністр економіки Юлія Свириденко. Програма доступного іпотечного кредитування «єОселя» працює з жовтня минулого року. За цей час 948 українських родин отримали доступний   для придбання власного житла на загальну суму понад 1,2 млрд грн. Усі вони — представники критично важливих для держави професій: 782 військовослужбовці та силовики, 85 медиків, 71 педагог та 10 науковців, додали в Мінекономіки. Кредити цим категоріям населення надаються під 3% річних. Планується, що цього року збільшиться перелік категорій громадян, які зможуть отримати кредит на власне житло — вони зможуть взяти кредит на придбання житла під 7% річних. В уряді розраховують зробити цю програму постійно діючою.