В Україну на будівництво масово повертаються заробітчани — експерт


 Велика кількість працівників, які рік тому поїхали на заробітки в Європу, зараз повертаються і осідають в Україні. Про це заявив керівник девелоперської компанії Андрій Вавриш, пише  . Повернення заробітчан, які колись мігрували у пошуках кращих заробітків за кордоном, каже бізнесмен, на сьогодні вже досить звичне явище. Проаналізувавши умови роботи, керівник компанії додає: якщо дивитися через призму соціальної спроможності, на сьогодні вже немає великої різниці у тому, що платять за виконану роботу у Європі і в Україні. «Людина там звісно отримує трошки більшу заробітну платню, але якщо вирахувати витрати на його перебування там, на проживання під час виконання цих контрактних робіт, то залишається значно менша сума. А якщо ще подивитися на гарантії державного захисту, безпеки, соціального захисту, якогось можливо доступу до медицини і так далі, то це все стається досить дорого», – заявив Вавриш. За даними соціологічних досліджень, фактично 60% українців у 2015-2017 роках працювали за кордоном нелегально. Від початку року український ринок праці змінили нові закони. За інформацією Держпраці, за кожного неправомірно влаштованого працівника, на компанію накладуть штраф у розмірі більше 111 тисяч гривень. Це виключило і укладання цивільно-правових угод, якими нерідко зловживали вітчизняні забудовники.