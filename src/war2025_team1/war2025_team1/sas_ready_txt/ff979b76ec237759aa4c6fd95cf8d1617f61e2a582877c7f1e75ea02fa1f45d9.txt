Квартира у Броварах: що й за скільки?

 
 
 
 
 
Київ із Броварами з'єднує якісна траса, яку до того ж у 2021 році було частково відремонтовано. Між столицею та передмістям курсує велика кількість маршрутних таксі. А потрапивши до Києва, можна одразу сісти в метро на станції «Лісова» і швидко дістатися практично будь-якої точки мегаполісу. 
«Доїхати з Броварів на роботу в Києві навіть громадським транспортом може бути швидше, ніж пересуватись у самому Києві. А якщо є власне авто, то купівля квартири в Броварах стає ще цікавішим вибором», – вважає керуючий партнер компанії «Ріелторський Дім Призинчук» Валентина Призинчук. 
У Броварах є кілька торговельно-розважальних центрів. Найбільший – «Термінал», в якому розташовано продуктовий супермаркет «Мегамаркет», картинг-центр, аквапарк, магазини та кафе. Крім того, по районах міста розкидані різноманітні «Сільпо», «Фори» та АТБ. Тож проблем із тим, аби купити продукти та товари для дому, не виникає. 
«Місто має розвинену інфраструктуру, в ньому з надлишком магазинів, зокрема – мережевих супермаркетів. Ще одна важлива перевага – доглянутість житлового фонду, тут у хорошому стані двори та під'їзди будинків», – розповідає керівник агентства нерухомості «КиївДомСервіс» Андрій Романов. 
У Броварах є два великі парки. «Приозерний», у центрі якого знаходиться невелике озеро з пляжами, і парк «Перемога» площею 32 га, в якому також є невелика водойма, а також фонтани, спортивні майданчики, атракціони та міні-музей Другої світової війни. 
За даними Броварської міської ради, у Броварах майже 30 дитячих садків, 13 комунальних шкіл та чотири приватні школи. Здавалося б, чимало. Але через те, що населення передмістя за останні 10 років зросло більш ніж на 20%, місць у дошкільних та шкільних закладах вистачає не всім. У багатьох школах діти навчаються у дві зміни. 
Бровари – не самотні у цьому питанні. Подібна проблема є характерною для більшості населених пунктів усієї Київської області. Наприклад, у вересні вибухнув скандал, коли по ТВ показали перший дзвінок у селі Крюківщина. За останні кілька років там збудували 12 нових ЖК. У результаті місцева школа, розрахована на 800 осіб, навчає 1820 дітей. Заняття проходять у бібліотеках, вестибюлях. Через велику кількість учнів свято першого дзвоника проводили тричі. 
Ситуація в Броварах спрощується тим, що тут деякі девелопери все ж таки будують дитячі садки та школи, які потім передають на баланс міста. 
За даними lun.ua, у Броварах наразі будується трохи менше 20 житлових комплексів. Третина з них – житло економ-класу, ще третина – комфорт-класу. «Причому, якщо порівнювати з іншими містами-супутниками Києва, у Броварах є доволі грамотна забудова з продуманими дворами», – говорить Андрій Романов. 
На тлі інших сателітів Києва Бровари геть не найбільш забудовуване місто. «На першому місці, звичайно ж, Ірпінь, де зводиться понад 70 житлових комплексів, це близько 20% всіх ЖК, що будуються в Київській області, на другому – Софіївська Борщагівка (30 ЖК), на третьому та четвертому – Гостомель та Буча (по 20 ЖК ), а Бровари лише на п'ятому місці. Причому, якщо взяти Броварський район, то у ньому ведеться будівництво лише у п'яти населених пунктах. Для порівняння: у Бучанському районі будується понад 200 об'єктів у 26 населених пунктах», – розповідає Юрій Піта, президент Асоціації спеціалістів з нерухомості (ріелторів) України. 
Саме тому й ціни на житло у Броварах нижчі, ніж в інших містах, якими оточений Київ. За даними dom.ria, середня ціна квадратного метра на первинному ринку нерухомості Броварів складає 17 300 грн, Ірпеня – 19 400 грн, Борисполя – 18 800 грн. 
Проєкт реалізується за принципом «місто в місті», тому на території комплексу буде розташована повноцінна  інфраструктура: школа, дитячий садок та багаторівневий паркінг. Тут також планується медична лабораторія. Сам комплекс має оригінальну архітектуру та сучасні комфортні планування квартир. 
Загалом ЖК має безліч переваг, які роблять комплекс найкомфортнішим для життя: автономне опалення, близькість до природи, транспортна доступність, оригінальні планування та якісні матеріали, що використовуються забудовником. 
Проєктом передбачена закрита територія, що охороняється, а також підземний паркінг, до якого можна потрапити з будинку. Варто відзначити, що комплекс розташований поруч із лісом, але вся інфраструктура також знаходиться в безпосередній близькості до ЖК «Лавандовий».