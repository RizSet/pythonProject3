Реформа ДАБІ: відтепер будівництва можуть контролювати приватні компанії


 Президент України Володимир Зеленський 29 вересня підписав указ про створення Координаційної ради з вирішення проблемних питань у сфері містобудування як консультативно-дорадчого органу при президенті країни. Відтепер контроль у будівельній галузі можна передавати третім особам. Про це   на сайті Офісу президента. Керівник Офісу президента України в місячний термін зобов'язаний внести пропозиції щодо персонального складу Координаційної ради. Національна рада реформ на засіданні у Вінниці підтримала передачу функцій контролю в будівельній галузі третім особам в рамках реформи Державної архітектурно-будівельної інспекції (ДАБІ). Прем'єр-міністр Денис Шмигаль прогнозує, що реформу ДАБІ буде завершено до кінця жовтня. Раніше уряд планував провести реформу сфери містобудування до січня 2021 року. Таке рішення підтримали й учасники будівельного ринку. «Якщо держава не може впоратися з функцією контролю в будівельній галузі — її потрібно передати в приватні руки. Тільки тоді ми зможемо побороти корупцію і залучати нові інвестиції», — написав президент Конфедерації будівельників України Лев Парцхаладзе в Facebook. За його словами, передача функцій контролю в треті руки дозволить прибрати монополію і корупцію на будівельному ринку, що, в свою чергу, позитивно позначиться на інвестиційній привабливості країни і добробуті українців.