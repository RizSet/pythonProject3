Взагалі – майже дно, – експерт розповів, як змінилися ціни на нерухомість у Києві

 На що очікувати українцям, які готові  проінвестувати у нерухомість , розповів експерт із нерухомості Денис Петров. Варто знати  Як купити житло дистанційно: відомий український девелопер розповів про зручний спосіб Взагалі – майже дно. Дна поки не досягли, а коли досягнемо – залежатиме від зимового періоду. Загалом середня вартість по Києву як була 1200 доларів (за квадратний метр – 24 канал), так і залишилась. Є очікування, що буде здешевлення, але не з українською ментальністю,   – коментує він ситуацію на первинному ринку нерухомості. Експерт підкреслив, що попит відсутній через  курсову різницю  та  подорожчання будматеріалів . Приміром, скло в Україну поставляється з інших країн, а через  труднощі з логістикою  зараз ціни на імпорт збільшились. Петров також описав структуру первинного ринку в Україні: Зараз грошей на ринку немає, а якщо держава не покриє перші 60% приватних інвесторів через доступну іпотеку,  настане колапс . Вже більшість столичних забудовників припинили свою роботу. Також погіршує становище  закон , ухвалений Верховною Радою 20 вересня. Він вносить зміни до Податкового кодексу щодо операцій з нерухомим майном. Тобто забудовники та девелопери тепер зобов'язані використовувати касові апарати для операцій із нерухомістю. Це, на думку експерта, витіснить з ринку приватних інвесторів. Адже до цього сфера перебувала в сірому ринку, куди держава не втручалась. Приватні інвестори замінювали собою державу і банки. Вони фактично кредитували і інвестували забудовників. Це й було джерелом коштів для будівництва. У Європі цього давно немає. Банки були непричетні, бо в нас немає реєстрації первинних угод. Зараз її намагаються запровадити і оподатковувати,  – зазначив Петров. Раніше до процесу будівництва було залучено первинного інвестора, покупця та забудовника, а тому про обсяг цих угод ніхто не знав, крім відділу продажів самого забудовника.