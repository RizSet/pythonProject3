Київміськбуд прийняв ще 6 об'єктів Укрбуду і розповів, що заважає будівництву


 Холдингова компанія «Київміськбуд» прийняла чергові шість об'єктів корпорації Укрбуд. Про це   пресслужба компанії. У роботу прийнято такі об'єкти: ЖК «Кирилівський гай», «Гвардійський», Freed, Lake house, Twin house, Urban park. За словами президента Київміськбуду Ігоря Кушніра, найближчим часом планують прийняти всі об'єкти. У цілому «Київміськбуд» поки прийняв 11 об'єктів корпорації «Укрбуд»: ЖК «Пектораль», «Новомостицький», «Сонячна Рів'єра», «Харківський», «Гармонія», «Кирилівський гай», «Гвардійський», Freed, Lake house, Twin house, Urban park.   За словами Кушніра, у процесу з об'єктами Укрбуду непроста історія. «Спочатку, коли ми погоджувалися добудовувати, було розуміння, що і як робити. Але я не думав, що ми зіткнемося з такою великою кількістю перешкод: починаючи від замовників будівництва і закінчуючи причетними державними структурами. Тому прийняття дещо затягнулося. На сьогодні на більшість комплексів, які приймає Київміськбуд, документи на фінальних стадіях», — заявив Кушнір.   «Очікуємо позитивного рішення Київради в питанні скасування пайових внесків, що істотно знизить фінансове навантаження. ДАБІ почала вводити об'єкти в експлуатацію», — додав він. За словами Кушніра, компанії вдалося налагодити співпрацю з Міністерством оборони, на землях якого повинні будуватися 3 великих комплекси. По ЖК «Art house» — ситуація складна. «Ми працюємо з міністерством у частині підписання договорів. Є повне взаєморозуміння і конструктивна робота. Вже підписано основний договір по ЖК „Urban Park“, погоджені з Міністерством умови угоди по ЖК „Оберіг-2“. Для остаточного передання об'єктів необхідно виконати кілька технічних моментів. Думаю, це не займе багато часу. Розуміючи, що цей процес запущений, ми приймаємо сьогоднішні 6 комплексів», — розповів Кушнір.