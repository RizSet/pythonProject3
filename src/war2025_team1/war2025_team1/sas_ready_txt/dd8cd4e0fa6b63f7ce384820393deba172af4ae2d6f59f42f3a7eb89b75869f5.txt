Кабмін передав ДІУ в управління Мінфіну


 Кабінет міністрів 18 грудня передав Державну іпотечну установу (ДІУ) в управління Міністерства фінансів. Про це йдеться у повідомленні відомства. Постановою затверджуються умови надання у 2019 році державної гарантії для забезпечення виконання боргових зобов’язань за позиками, які залучаються ДІУ: Міністерство фінансів уповноважується на підписання документів щодо надання державної гарантії для забезпечення виконання боргових зобов’язань за запозиченнями ДІУ. Прийняття постанови створює передумови для збільшення доступності будівництва нового житла для громадян України.