Через обстріли та відсутність світла: вартість оренди житла у Києві знову знизилася

 Про зміни на ринку оренди в листопаді розповів портал Bird, інформує  24 канал . Аналітики зазначають, що до вересня цього року фіксували  стабільне відновлення цін  до лютневих показників. Однак з середини жовтня ринок знов переживає коливання. Читайте також   Житло комфорт-класу: найкращі пропозиції у Києві та Львові В першу чергу це впливає на зменшення кількості людей, що шукають квартири для оренди в столиці. Менша впевненість у своїй безпеці, екстрені та стабілізаційні відключення електроенергії – все це призвело до падіння попиту майже на третину.   Попит на оренду житла суттєво просів / Інфографіка bird Разом з падінням попиту відбувається падіння цін на оренду квартир. Найбільше ціновому коливанню піддаються 2 та 3-кімнатні квартири, середня вартість яких впала на 12%. Найпопулярніші для оренди, однокімнатні квартири, переживають цей турбулентний період з падінням середньої ціни на 5%.   Як змінилася вартість однокімнатних квартир / Інфографіка bird  Як змінилася вартість двокімнатних квартир / Інфографіка bird  Як змінилася вартість трикімнатних квартир / Інфографіка bird Серед очевидних факторів, що впливають на попит та ціни житла, є відчуття безпеки та міграція людей під впливом атак на місто. Разом з тим відключення електроенергії призводить до нових запитів у пошуку: як високо розташована квартира, який тип плити встановлено на кухні (газ/електро).  Нагадаємо.  Враховуючи регулярні обстріли критичної інфраструктури, українці все частіше розглядають можливість  переїхати у заміські будинки . Наразі попит на таку нерухомість зріс у західних регіонах України. Вважається, що ця тенденція зумовлена бажанням українців виїхати з міст, де залишається ризик зимувати без тепла і світла.