Чи змінюються вимоги українців щодо оренди житла через можливі блекаути

 Експерти OLX Нерухомість провели опитування серед користувачів платформи щодо того, чи змінилися в них критерії пошуку житла через ймовірну загрозу блекаутів.  24 Канал  розповідає про результати. Зверніть увагу  Іпотека для українських захисників: що потрібно знати перед оформленням Головне питання полягає в тому, чи змінились вимоги українців до орендованого житла через ймовірну загрозу повторення блекаутів. Відповіді користувачів розділились майже порівну.  38% опитаних відповіли, що вимоги змінились  і наразі вони шукають житло, в якому буде комфортніше під час відключення світла. 39% користувачі відповіли, що вимоги щодо орендованого житла залишились незмінні. Як можливі блекаути впливають на вибір житла для оренди / Фото OLX Найважливішим критерієм під час пошуку житла залишається його вартість – за це проголосували 83% респондентів. Ще до важливих критеріїв українці віднесли: стан квартири чи ремонту, наявність необхідної техніки (56%), район міста (50%), поверх на якому розташоване житло (44%) та розвиненість інфраструктури (39%). Через можливі блекаути  важливими є такі критерії: наявність газової плити у квартирі та опалення (38%), відстань до найближчого сховища (20%), наявність у квартирі чи будинку кімнати з “правилом двох стін” (26%), можливість використання у житлі генератора (15%). Окрім того, 36% опитаних розглядають варіант оренди житла за містом як безпечніший та комфортніший. Ще 29% респондентів зазначили, що допускають можливість оренди нового житла на період найближчих 4 – 6 місяців.