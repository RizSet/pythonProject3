Будівельна корпорація «Укрбуд» презентувала новий офіс і «Книгу новосела»


 5 грудня 2018 року у Києві відбулося офіційне відкриття нового офісу державної будівельної корпорації  . Для гостей провели екскурсію-ознайомлення, а Олег Майборода, генеральний директор компанії «Укрбуд Девелопмент», що є девелопером та інвестором усіх проектів корпорації в Києві, продемонстрував ряд інноваційних рішень, представлених в будівлі. Центральний офіс «Укрбуд» знаходиться на вулиці Пушкінська, 27 в Шевченківському районі Києва. У 8-поверховому приміщенні з шістдесятилітньою історією розташувався відділ продажу та головний офіс «Укрбуд». Зовнішнім і внутрішнім оформленням приміщень разом із спеціалістами «Укрбуд» протягом 8 місяців займалась група компаній AVG. Перед ними стояло завдання реконструювати стару будівлю та, зберігши її історичний вигляд, максимально ефективно використати офісний простір, зробивши його інноваційним та багатофункціональним. В результаті у новому офісі «Укрбуд» можна побачити частину усіх тих інновацій, які корпорація впроваджує у нових будинках. На вході відвідувача зустрічає система контролю доступу: прохід у внутрішні приміщення здійснюється за картками-перепустками, які спеціально програмуються під окрему людину. Налаштовується дата і час відвідування, доступ на кожен окремий поверх. Така ж система забезпечує безпеку і в новобудовах корпорації. Увесь перший поверх будівлі має ознайомлювальну функцію та представляє різні проекти корпорації. Тут знаходиться стенд партнера «Укрбуд» — розробників системи розумного дому CLAP, що буде встановлена у нових квартирах «Укрбуд». Така система допомагає керувати будинком, його безпекою і комфортом, а також економити енергоресурси. Поруч розташована кімната віртуальної реальності, де можна побачити панорамні проекції житлових комплексів, що знаходяться на етапі будівництва. А за допомогою VR – шоломів можна зануритися і у тривимірну копію житлового комплексу, походити його територією, подивитись квартири, одним натиском кнопки змінюючи колір стін, та прибудинковий простір. Також тут знаходиться UKRBUD•HUB – майданчик для проведення профільних заходів для учасників ринку. Приміщення обладнане спеціальними вікнами із смарт-склом, які працюють у двох режимах: прозорому та матовому. Одним натиском перемикача скло вікон трансформується в проекційні полотна, що використовуються для показу відеороликів, які видно з вулиці із настанням сутінок. Також в UKRBUD•HUB встановлені тач-панелі, які дають змогу вивчати 3D-проекції житлових комплексів корпорації та міський простір, що їх оточує. На даху нового офісу встановлені 74 сонячні батареї, які допомагають зменшити витрати на електроенергію, що споживається будівлею. За рахунок сонячної енергії тут отримують близько 20 тисяч кіловат-годин на рік. А показники системи можна відслідковувати в режимі онлайн. Схожі рішення з використання альтернативної енергії застосовуються і в житлових комплексах від корпорації «Укрбуд». З нагоди офіційного відкриття нового офісу в ньому також відбулася презентація «Книги новосела», створеної корпорацією спеціально для мешканців сучасних новобудов. Це перше подібне видання в столиці, що є повноцінним довідником для власників квартир. Автори постаралися охопити максимально широкий спектр питань, які можуть виникати у новоселів, і розробили прості та зрозумілі відповіді, викладені у доступній формі. Книга складається з трьох розділів, що присвячені будинку в цілому, квартирі та обслуговуванню житла. У кожному розділі є відповіді на питання, які виникають найчастіше, а також поради, що будуть корисні мешканцям в найрізноманітніших ситуаціях. Окрім того, в «Книзі новосела» на конкретних прикладах продемонстровані основні стандарти комфортного життя і те, як вони втілені в житлі, що створює корпорація «Укрбуд». В результаті читач може отримати найрізноманітнішу інформацію – від того, як і з чого зводяться будинки до рекомендацій з проведення перепланування чи вибору дизайнерського рішення. На українському ринку склалася така практика, що після заселення нового будинку зв’язок між мешканцями та девелопером практично зникає. Девелопер відповідає за будинок до заселення, новосели відповідають за своє житло після. Часто не розуміючи до кінця, як з ним поводитись. Своєю «Книгою новосела» ми хочемо зміцнити зв’язок між мешканцем та девелопером і забезпечити певну спадкоємність відповідального ставлення до нового дому. Сучасний дім – це складна інженерна споруда, яка відрізняється від старої забудови, як круїзний лайнер від човна. Тому у новоселів завжди дуже багато питань. Що можна робити і чого не можна, яких правил вони мають дотримуватись, і навпаки – що винні їм. Ми постаралися охопити максимально широкий спектр цих питань і дати на них зрозумілі відповіді. За допомогою книги новосела ми намагаємось створити нову культуру життя в домі. Ми допомагаємо людині більш повноцінно відчути себе господарем свого житла, але у той самий час підвищуємо його відповідальність перед сусідами. В результаті книга допоможе сформувати певне ком’юніті відповідальних мешканців у форматі окремо взятого будинку. Українська державна будвельна корпорація «Укрбуд» створена в 1991 році і сьогодні об’єднує десятки будівельних підприємств по всій Україні. З 2012 року підприємства в складі корпорації ведуть активне житлове будівництво в столиці України Києві. За цей час введені в експлуатацію 60 житлових будинків майже на 10 тисяч квартир. Сьогодні підприємства корпорації «Укрбуд» одночасно будують 26 житлових комплексів у Києві на понад 17 тисяч квартир. Девелопером та інвестором усіх проектів є «Укрбуд Девелопмент».