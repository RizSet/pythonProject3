Первинний ринок нерухомості готується до локдауну: як це вплине на здачу житла

 Швидше за все, локдаун збільшить обсяги відкладеного попиту на нове житло.  Відтік покупців на первинному ринку може скласти в середньому до 50 – 60% , переважно в об'єктах економ- та комфорт-класу на стадіях будівництва до 1 року. Читайте  5 основних помилок при купівлі житла: як застрахувати себе від необдуманого рішення Активність на первинному ринку за підсумками вересня пішла на спад: рівень попиту в найбільших містах України знизився на 10%. Але локдаун може пришвидшити цей процес.  Водночас, додає Юрій Піта,  цінова політика забудовників залишиться без змін . До того ж рівень знижок на первинному ринку при повній оплаті вартості квартири може скласти 10%.  Питання ведення будівельних робіт буде залежати від рівня жорсткості обмежень. Відповідно до їх терміну може "посунутися" здача об'єкта. Повна зупинка будівельних робіт на 1 – 1,5 місяці – це плюс 2 – 3 місяці до запланованої дати введення в експлуатацію.   Локдаун може вплинути на   5 – 7% від усіх об'єктів / Фото Pixabay Піта додає, що зараз може виникнути питання наявності коштів для будівництва, що може стати проблемою для 20 – 30% споруджуваних об'єктів. Реформування містобудівної сфери з неприйнятими відповідними законопроєктами теж можуть стати проблемою для девелоперів.  Це поки непрямі причини можливих затримок з введенням об'єктів в експлуатацію, але прямо вони можуть торкнутися близько 5 – 7% від усіх об'єктів, будівництво яких знаходиться на завершальних етапах, – зазначив експерт. Важливо  Відомий девелопер назвав плюси та мінуси законопроєкту про гарантування прав на нерухомість Звісно, те як розвиватимуться події залежить насамперед від того, наскільки жорсткими будуть обмеження. Для забудовника насамперед важливим є питання ведення будівництва, а не тимчасове падіння попиту. Адже для потенційного покупця буде дуже важливим, наскільки девелопер "готовий" до локдауну, чи немає у нього проблем з будівництвом, – підсумував Юрій Піта. Нагадаємо, що раніше Президент Асоціації фахівців з нерухомості України  підкреслив , що найближчим часом істотних змін цінників на оренду квартир в країні не передбачається.