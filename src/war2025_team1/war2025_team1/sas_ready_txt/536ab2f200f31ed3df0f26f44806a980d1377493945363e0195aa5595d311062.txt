Цифровізація послуг: В «Дії» можна буде перевірити будівельну документацію


 Мінцифри планує запуск бета-тестування автоматичної перевірки будівельної документації на порталі «Дія» під час подання заявки на отримання дозволу на будівництво. Про це в телеграм-каналі   міністр цифрової трансформації Михайло Федоров. «Незабаром на порталі „Дія“ можна буде отримати дозвіл на будівництво за новою процедурою, яка допоможе уникнути помилок, зекономить час та нерви. Розпочинаємо  . Тестувальниками можуть стати фізичні та юридичні особи — замовники будівництва, які планують отримати дозвіл на початок будівельних робіт або внести зміни у вже зареєстрований дозвіл (об'єкти СС2 та СС3)», — повідомив Федоров. «За новою процедурою під час заповнення заявки відбуватиметься автоматична перевірка відомостей у Єдиній державній електронній системі у сфері будівництва. Якщо заявники припустилися помилок, вони отримають сповіщення ще до того, як відправлять документи на розгляд в органи будівельного контролю. Це зменшить кількість відмов у рази», — пояснив Федоров. Також більше не потрібно буде завантажувати скан-копії десятків документів, якщо проєктну документацію вже створено в е-системі будівництва. Достатньо знати її номер — і всі відомості підвантажаться автоматично. Федоров також зазначив, що антикорупційний та економічний ефект від цифровізації будівельних послуг наразі складає понад 11,2 млрд грн.