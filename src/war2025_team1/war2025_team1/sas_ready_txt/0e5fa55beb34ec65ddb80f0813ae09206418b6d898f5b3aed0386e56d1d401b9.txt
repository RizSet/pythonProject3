Ринок нерухомості під час війни: державна підтримка для відновлення економіки

 Як розповіли експерти із  Корпорації Нерухомості РІЕЛ   редакції 24 каналу, обнадійливі меседжі лунають не лише від будівельників, що відновили будівництво чи запустили відділи продаж, а й від української влади. Законодавчі ініціативи у сфері містобудування, нові програми з відновлення житла та відкриття довгоочікуваного Реєстру нерухомості сприятимуть укладанню нових угод та як наслідок – підтримці економіки України. Читайте також  Ринок нерухомості оживає: на яких київських об'єктах відновили будівництво Як розповіли представники КН РІЕЛ, зараз уряд України готує запуск іпотечної програми, різних видів банківського кредитування та появи іпотечних фондів, на які чекали понад 10 років. Все це дасть можливість отримувати  дешеві гривневі кредити під 3 або 5% .  Відповідні програми запрацюють протягом 2 – 3 місяців після перемоги України у війні. Тоді держава зможе відшкодовувати ці відсотки, банки зможуть кредитувати, а ринок нерухомості запрацює у повному обсязі. Говорячи про повернення інвестицій у будівельну галузь, генеральний директор Корпорації Нерухомості РІЕЛ  Ростислав Мельник  зазначає, що масові вкладання у житло відновляться тільки тоді, коли інвестори матимуть стабільний і регулярний дохід у майбутньому.   ЖК "Львівська Площа" від Корпорації Нерухомості РІЕЛ / Фото РІЕЛ Він додає, що важливо слідкувати й за тим, якого сценарію розвитку економіки дотримуватиметься Україна в післявоєнний час. У залежності від обраної моделі буде зрозуміло, як швидко відновиться економіка, а будівельна галузь зможе продовжити свій розвиток. Однак вже сьогодні держава оголосила не тільки для будівельників, а й для всіх підприємств різних галузей, які працюватимуть та мають в наявності застави, можливості взяти до 60 мільйонів гривень кредитів для поповнення обігових коштів,  – зазначає Мельник.  До того ж з боку держави пропонуються й різні моделі зі зменшення податкового навантаження. Усе заради того, аби бізнес запрацював якомога швидше.    ЖК "Ярославенка" від Корпорації Нерухомості РІЕЛ / Фото РІЕЛ Українська влада висунула пропозицію  дозволити державі викуповувати у забудовників квартири , щоб підтримати будівельну галузь. Утім, додає девелопер, це не зовсім правильний крок, оскільки регулювання чи встановлення цін з боку держави є прямим втручанням у цілий сектор економіки. Держава має надати можливості для придбання квартир переселенцям чи тимчасово переміщеним громадянам, а не купувати для них житло,  – ділиться думками Мельник.  Щодо ініціатив, які повинні бути врегульовані належним чином, Мельник згадує про  встановлення коефіцієнтів на втрачене житло.  Так, в уряді працюють над варіантами розрахунків, які дозволять отримати житло чи компенсацію за нього рівноцінно пошкодженому. Тобто, якщо людина втратила квартиру, наприклад, у Броварах, вона не зможе її придбати у центрі Києва.  Можу припустити, якщо людина втратила житло, і можна розрахувати цю вартість, їй треба надати можливість цю суму отримати для прийняття подальшого рішення та вибору місця нового проживання, хоча є, напевно, якісь моменти, про які ми не знаємо,  – додає генеральний директор  КН РІЕЛ .  Він наводить приклад, що наразі багато людей можуть забрати гроші та виїхати зі Сходу України. Тоді, приміром, буде втрачено такий мегаполіс, як Харків. Це варто передбачити заздалегідь.    ЖК "Шенген" від Корпорації Нерухомості РІЕЛ / Фото РІЕЛ Невдовзі почне діяти державна програма по відновленню житла. Проте на це знадобляться роки. На мій погляд, приблизно за 2 роки Київська область може бути відновлена до стану довоєнного періоду,  – зазначив Мельник.  Що стосується таких міст, як Харків і Маріуполь, на їхню відбудову знадобиться значно більше часу. Ймовірно, частину фінансування візьмуть на себе західні партнери. Й стосуватиметься це відновлення не стільки житлових будинків, скільки систем електро- та газопостачання та каналізаційних систем. Орієнтовно, через 4 – 5 років українські мегаполіси можуть стати абсолютно новими сучасними містами, які будуть зроблені по-новому, з використанням новітніх технологій. І вже після цього почнуть будувати дороги та житло.