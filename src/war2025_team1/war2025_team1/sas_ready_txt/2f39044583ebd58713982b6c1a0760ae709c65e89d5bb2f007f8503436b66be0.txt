Витрати забудовника на інфраструктуру складають до 20% вартості м2 житла — експерт


 Витрати забудовника на створення об'єктів інфраструктури в споруджуваних житлових комплексах передмістя Києва на сьогодні досягають 20% від вартості м2 житла. Про це повідомив «Мінфіну» керуючий партнер AVM Development Group Владислав Кононов. Зараз багато приміських забудовників намагаються врахувати вимоги покупців не лише до якості квартир, а й до інфраструктури. Так, у 2018 році в 50% нових об'єктів в передмісті Києва територія, що виділяється на інфраструктуру, становить до 15-20% площі ділянки під забудову. «Найзатребуванішими об'єктами інфраструктури є паркінги, території дозвілля і відпочинку (сквери всередині ЖК, дитячі, спортивні майданчики, а також дошкільні установи). Вимогою покупців є також наявність супермаркету і кількох невеликих магазинів, кафе, ресторанів», — сказав Кононов. На думку експерта, у 2019 році особливу увагу забудовники передмістя столиці приділятимуть грамотному плануванню 1-2 поверхів житлових будинків. Планування перших поверхів створюють за принципом openspace, що дає змогу в найкоротші терміни і з мінімальними витратами на ремонт перепрофілювати приміщення залежно від потреб орендаря», — наголосив він. Кононов також зазначив, що витрати девелоперов на інфраструктурні об'єкти доволі високі: «Для будівництва ЖК на ділянці в 5 га — а це від 5 до 8 багатоквартирних будинків на 4-9 поверхів, — необхідно передбачити близько 7 млн грн на створення паркінгу та облаштування території небхідними об'єктами дозвіля та відпочинку».