Програма компенсації кредитів «єОселя» стартувала в чотирьох областях — Укрфінжитло


 У рамках державної програми часткової компенсації іпотечних кредитів «єОселя» запущено чотири регіональні програми. Про це повідомили агентству « » у пресслужбі ПрАТ «Українська фінансова житлова компанія». У чотирьох областях програми компенсації кредитів «єОселі» працюють вже станом на 22 серпня. Це Закарпатська, Миколаївська, Чернівецька та Кіровоградська області. У Закарпатській області вже видано 35 пільгових кредитів, у Миколаївській — 12, Чернівецькій — 38, у Кіровоградській — 17. У кожній області програма має свої особливості: «Такі програми націлені насамперед на розвиток регіонів: це стимулювання розвитку будівельної галузі, нові робочі місця і податкові надходження до місцевих бюджетів. Крім того, допомога у розв'язанні житлового питання мотивуватиме залишатися в області й місцевих професіоналів, і тих, хто був вимушений переїхати внаслідок війни», — прокоментував директор департаменту розвитку партнерських проєктів та альтернативних продуктів «Укрфінжитла» Андрій Тарасенко. «Укрфінжитло» повідомило, що для впровадження програми компенсації у своєму регіоні місцевій владі необхідно звернутися до банків-партнерів «єОселі». Компенсація відсотків, першого внеску або   від органів місцевого самоврядування та роботодавців передбачена умовами програми «єОселя», затвердженими постановою Кабміну № 856 від 2 серпня 2022 року.