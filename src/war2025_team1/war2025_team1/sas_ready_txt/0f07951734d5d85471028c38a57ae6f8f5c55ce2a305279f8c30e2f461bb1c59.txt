Інвестиції у нерухомість: експерт пояснив, коли можна буде вкладати кошти у житло

 На цьому  наголосив  засновник та керуючий партнер компанії HUG's Ерік Найман, під час онлайн-конференції URE Club.  В яку нерухомість  вкладатися – далі. Читайте також  Вперше на EXPO Real: хто представляв Україну на найбільшій виставці нерухомості у Європі За словами Наймана, навіть попри воєнний час, завжди можна знайти куди вкласти власні активи. Час інвестувати є завжди, немає поганого чи хорошого часу, є хороші та погані активи,  – додав він. Один з варіантів, куди можна буде інвестувати –  житлова нерухомість.  Але, як зауважив експерт, це краще робити не зараз, а  весною 2023 року . Що стосується житлової нерухомості, інвестиції можливі в житло у Києві, оскільки тут розуміємо, що відбувається концентрація міграційних потоків, а зупинка будівництва – це лише тимчасове явище і ціна питання по чому купувати,  – додає Найман. Що стосується  комерційної нерухомості , то Найман порадив утриматися від інвестицій в офіси. А ось вкладення коштів  в складські приміщення,  можуть бути куди цікавішими. Проте, поки триває ескалація бойових дій, експерт радить відкласти це рішення. Він додав, що в економіці ринок нерухомості не встигає за ринком акцій: він пізніше починає падати та зростає пізніше. Активне відновлення та зростання ВВП відбудеться як тільки закінчиться війна та закордонні інвестиції хлинуть в Україну.