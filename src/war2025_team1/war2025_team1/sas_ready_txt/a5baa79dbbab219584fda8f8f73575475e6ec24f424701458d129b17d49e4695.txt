Бізнес суттєво погіршив оцінки економічного стану підприємств у січні — НБУ


 Бізнес розпочав рік з посилення песимістичних настроїв щодо економічного стану своїх підприємств та перспектив діяльності. Про це   індекс очікувань ділової активності (ІОДА), який розраховує Національний банк на щомісячній основі. За січень 2021 року ІОДА становив 37,6 порівняно з 45,5 у грудні. Це сталося у відповідь на підсилення карантинних заходів на фоні традиційного зниження ділової активності на початку року. Очікування підприємств перебувають на рівні нижче рівноважного значення (50 пунктів) одинадцятий місяць поспіль — з березня 2020 року. Тривало погіршення оцінок  : секторальний індекс у січні знизився до 38,6 з 44,6 у грудні. Промисловці значно погіршили очікування щодо обсягів виготовленої продукції та кількості нових замовлень, а також оцінки запасів та цін на сировину та матеріали. Найнижчі оцінки залишаються у  . Так, індекс сектора в січні знизився до 33,1 після незначного поліпшення до 39,1 у грудні. Будівельники очікують на стрімке скорочення обсягів будівництва та нових замовлень з одночасним зростанням вартості послуг підрядників та погіршенням їх доступності. Підприємства найсильніше відчули наслідки посилення протиепідемічних обмежень на фоні традиційного зниження активності у перший місяць року. Вони стрімко погіршили свої очікування щодо обсягів товарообігу та економічних результатів: у січні секторальний індекс становив 33,3 порівняно з 48,5 у грудні. Підприємства також посилили негативні оцінки своїх економічних перспектив  очікуючи через запровадження локдауну скорочення обсягів як наданих послуг, так і нових замовлень. Індекс сектора знизився до 39,7 з 45,3 у грудні. Підприємства всіх секторів прогнозують зростання цін на власну продукцію/послуги на тлі зростання цін на сировину та цін постачальників, а також налаштовані на подальше зменшення чисельності своїх працівників.  — інструмент оперативної оцінки та відслідковування тенденцій розвитку економіки. Індекс розраховується на основі опитувань українських підприємств реального сектору економіки. Січневе опитування підприємств проводилося з 05 січня до 25 січня 2021 року. В опитуванні взяли участь 202 підприємства. На основі відповідей респондентів розраховуються щомісячні індекси очікувань ділової активності - секторальні (для кожного сектору економіки) та композитний, що характеризує економічний розвиток країни за місяць. Значення індексу на рівні 50 є нейтральним. Очікування є позитивними, якщо значення індексу перевищує нейтральний рівень.