Як розраховується сума податку на житлову нерухомість: коротко про головне

 Податок потрібно сплатити протягом 60 днів з дня вручення відповідного повідомлення-рішення. Про це розповіли в управлінні Державної податкової служби Київщини. Зверніть увагу  З урахуванням нових вимог: у Львові збудують школу з укриттям, басейном та просторими класами У 2024-му податок сплачують за звітний за 2023 рік. Сума залежить від мінімальної заробітної плати, що була встановлена станом на 1 січня минулого року. Ставку визначає сільська, селищна чи міська ради залежно від місця розташування та типу об'єкта нерухомості. Вона не має перевищувати 1,5% від суми мінімальної зарплати за метр квадратний. Станом на 1 січня 2023 року мінімальна заробітна плата становила 6700 гривень. Відтак максимальна ставка за кожен квадратний метр  не може перевищувати 100 гривень 50 копійок . Варто зазначити, що в разі затримання сплати податку до 30 днів штраф становитиме 5% від суми боргу. Якщо не сплачувати податок понад 30 календарних днів – це +10% від суми податку.