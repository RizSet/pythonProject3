Львів, Івано-Франківськ, Закарпаття: де найдешевше орендувати приватний будинок

 За скільки сьогодні можна орендувати будинок в популярних серед переселенців напрямках, розбиралися аналітики ЛУН, пише  24 канал .  Як розподілилися ціни на житло  за регіонами – далі.  Читайте також  Концепція забудови "місто в місті": що це та в чому її переваги Західні регіони приймають біженців ще з останнього тижня лютого. Однак, якщо до жовтня цікавилися здебільшого квартирами, зараз є попит на приватні будинки, до яких можна підвести автономні системи.  Аналіз порталу ЛУН показав, що у Львові в районі Сихова з бюджетом  у 10 тисяч гривень  можна знайти будинки на 50 "квадратів" із власною свердловиною, газовим опаленням та каміном.   Який вигляд має будинок за 10 тисяч у Львові / Фото ЛУН  На Закарпатті, що особливо полюбили IT-спеціалісти, у невеличких селах та містечках можна знайти будинку в середньому за  12 тисяч гривень на місяць . Але, за даними ЛУН, вибір в прикордонній області вкрай обмежений через надмірний попит.   Вибір приватних будинків у Закарпатті вкрай обмежений / Фото ЛУН Третій за популярністю напрямок – Прикарпаття. Орендувати будинок в Івано-Франківську можна  за 12 тисяч гривень на місяць . За таку суму можна винайняти будинок площею 80 квадратних метрів із газовим опаленням. У ЛУН зауважують, що це будинок в межах міста, а, значить, з доступом до непоганої інфраструктури.   Будинок в Івано-Франківську за 12 тисяч / Фото ЛУН