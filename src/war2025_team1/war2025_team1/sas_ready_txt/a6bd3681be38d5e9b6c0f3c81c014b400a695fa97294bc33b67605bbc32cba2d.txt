В Києві суттєво зросли ціни на оренду житла


 Фахівці ринку нерухомості фіксують зростання цін на житло в Києві. Значно дорожче стало як купити житло, так і орендувати. Про це   РБК-Україна. Квадратні метри в оренду в Києві почали дорожчати ще наприкінці літа. Тоді це пояснювали зростанням попиту на житло, бо у столицю стало їхати більше студентів на навчання. Також немало українців поверталося додому з-за кордону, говорить голова Комітету з інформаційних технологій СФНУ Олександр Бойко. «Так загалом було завжди: на збільшення попиту ціни реагують зростанням. Чим більше людей має запит орендувати житло в Києві, тим вищими можуть бути ціни. За моїми особистими спостереженнями, вартість житла в оренду стала зростати у липні. Ще тоді фіксувалося зростання ціни на рівні 10%», — коментує експерт. На прикладі оренди квартири, яка раніше влітку коштувала 10 000 грн, таке подорожчання означає збільшення ціни на 1 тисячу грн. Однак це було на початку осені, а зараз експерти кажуть, що насправді зростання цін може бути суттєво вищим. «Зараз бачу, що немало моїх клієнтів, які раніше здавали квартиру за 8−9 тисяч, зараз просять за неї 11−12 тисяч. Це не означає, що вони її здадуть за таку суму, але тенденція подорожчання очевидна», — говорить рієлтор, яка займається здачею житла в оренду у столиці. За її словами, в минулому сезоні під час блекаутів багато власників дуже часто йшли на зустріч орендарям. Деякі суттєво знижували оплату, особливо в будинках на високих поверхах і де не було газопостачання. Частина власників знижувала вартість житла, бо ще треба було платити немалу суму за комуналку. В цьому сезоні така тенденція менш помітна. Якщо масштабних обстрілів інфраструктури цього сезону не буде, ціни не знизяться, прогнозує рієлтор Тетяна Клименко. «Блекаути можуть „заморозити“ зростання цін. Але це буде лише тимчасово. Прогнозувати, як саме зростатимуть ціни, зараз складно. Зараз в пріоритеті клієнтів, які хочуть зняти житло — низькі поверхи, наявність газу. Просторі розкішні апартаменти, які треба опалювати, вже точно не мають такого попиту, як раніше», — констатує вона. За даними аналітиків ЛУН, середня вартість 1-кімнатної квартири зараз становить: