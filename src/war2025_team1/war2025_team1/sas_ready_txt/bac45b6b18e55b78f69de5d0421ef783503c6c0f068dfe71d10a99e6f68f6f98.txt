Київміськбуду потрібні вливання до 10 мільярдів гривень — аудит


 Результати аудиту Київміськбуду свідчать, що компанії потрібні вливання до 10 млрд грн. Аудити проводили компанії «НХД-Аудит» Євгенії Вакуленко та Baker Tilly (Ukraine), що входить до міжнародної мережі. Їх результати є у розпорядженні  . Раніше голова компанії Ігор Кушнір заявляв про два сценарії вирішення проблем: викуп столичною владою нерухомості на 300 млн грн або докапіталізація на 1 млрд грн. За словами Маркової, варіант викупу квартир містом справді розглядався, але його відклали після рішення провести аудит, а залучити   у банках на прийнятних умовах КМБ не вдалося. За результатами звітів, наглядова рада девелопера запропонувала три сценарії розвитку подій: консервативний, базовий та оптимістичний. Усі три варіанти передбачають покриття дефіциту коштів у перші періоди. Консервативний сценарій (за умови завершення активних військових дій до квітня 2025 року) можна реалізувати за два роки. Необхідний обсяг дофінансування становить $272,49 млн. Базовий сценарій (за умови завершення активних військових дій до листопада 2024 року) можна реалізувати за 18 місяців. Цей план потребує $107,57 млн. Оптимістичний сценарій (за умови завершення активних військових дій до липня 2024 року) найкоротший — його можна здійснити за рік. Необхідний обсяг дофінансування — $10,24 млн.