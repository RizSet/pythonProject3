Іноземці масово купують квартири у Києві: чому та яке житло у пріоритеті

 Найбільше нерухомістю цікавляться європейці, які мають бізнес чи працюють в українській столиці, однак не хочуть винаймати житло. Вихідці з яких країн купують квартири у Києві – читайте далі. Цікаво  Як зробити нежитлове приміщення житловим: деталі, нюанси та документи За словами рієлторів, найчастіше серед іноземців житло купують  громадяни США, Німеччини, Швеції, Італії та Швейцарії , які приїжджають до України розвивати свій бізнес. На попит також вплинули карантинні обмеження, які в Україні були більш лояльними, ніж в країнах Європи.  Іноземці вважають, що  в Україні можуть жити більш комфортно , адже в деяких державах запроваджували жорсткі заходи, наприклад, комендантську годину. Переважно вони обирають одно- та двокімнатні квартири вартістю  від 100 тисяч до 200 тисяч доларів  (2,7 – 5,4 мільйона гривень). Найчастіше – це  об'єкти на вторинному ринку нерухомості , які розташовані у центральних районах міста. Житло у Києві має попит серед іноземців / Фото 24 канал Читайте  За скільки можна винайняти будинок на літо під Києвом: ціни від і до За словами експертів, до України також приїздять  інвестори з Ізраїлю, Туреччини, Китаю та Азербайджану.  Вони купують житло у гарних ЖК з високим рівнем сервісу, щоб здавати його подобово. Також деякі іноземці  інвестують у квартири в Києві,  щоб потім їх перепродати. Зазвичай, це Печерський, Шевченківський, Подільський та Оболонські райони столиці. Українці неохоче здають житло іноземним громадянам і намагаються поставити якомога вищу ціну. Багатьом доводиться винаймати  квартиру подобово , що виходить досить дорого, або ж брати житло на тривалий період, але це невигідно, якщо потрібно виїхати на кілька місяців до іншої країни. У такому разі  купити нерухомість  – варіант значно прийнятніший. За словами іноземців, насправді  в Україні дешево жити  й саме це їх приваблює.