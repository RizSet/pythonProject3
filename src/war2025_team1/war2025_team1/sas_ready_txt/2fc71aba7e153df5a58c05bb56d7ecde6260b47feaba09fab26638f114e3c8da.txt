На скільки квартири у Львові дорожчі, ніж у Дніпрі: цінове порівняння

 Якщо порівнювати об'єкти первинної нерухомості, то вартість квартир у Львові та Дніпрі суттєво відрізняється, незалежно від кімнат. Такі висновки зробили проєктні та продуктові менеджери українського маркетплейса DIM.RIA під час аналізу ринку, повідомляє  24 Канал . Зверніть увагу  Будівництво буде локомотивом розвитку, – девелопер про перспективи українського ринку житла Станом на жовтень 2023 року середня ціна за "квадрат" однокімнатної квартири  на первинному ринку  в Дніпрі становить 37 932 гривні, а у Львові – 44 047 гривень. Тобто вартість нової однокімнатної квартири у Львові більша на 16%, а двокімнатної – на 7%. Проте ціна трикімнатної та чотирикімнатної квартири у новобудові Дніпра вища, ніж у Львові. У цифрах це на 13% та 32% відповідно. Під час аналізу цін-пропозицій  на вторинному ринку  експерти простежили іншу ситуацію. Квартири у Львові дорожчі за будь-яких умов. Зокрема, вартість однокімнатної квартири у Львові аж на 53% вища, ніж у Дніпрі. Середня ціна на двокімнатну квартиру у Дніпрі в складає 57 925 доларів США, а у Львові – 90 480 доларів США, тобто на 56% більше. Читайте також  Вартість житла на первинному ринку зросла: чи вплине на ціни гнучкий курс валют Отже, ціни на квартири у Львові здебільшого значно дорожчі, ніж у Дніпрі. Попри те, це місто не вважається "дешевим" для купівлі квартири. За даними ЛУН, Дніпро входить в десятку "найдорожчих" за цінами на первинному ринку, як і Дніпропетровська область.