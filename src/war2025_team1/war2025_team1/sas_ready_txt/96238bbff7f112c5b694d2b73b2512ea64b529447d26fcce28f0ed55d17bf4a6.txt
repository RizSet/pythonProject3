Кабмін дозволив українцям не платити пенсійний збір при купівлі житла вперше


 Кабмін прийняв рішення про звільнення українців від сплати пенсійного збору при першій купівлі житла. Відповідне рішення було прийнято на засіданні 23 вересня,   liga.net. «Цим рішенням уряд визначає порядок звільнення від сплати пенсійного збору громадян, які купують житло вперше або знаходяться в черзі на отримання житла», — заявив на засіданні уряду прем'єр Денис Шмигаль. «Якщо ж пенсійний збір не оплатити, нотаріус просто відмовиться завіряти відповідний договір купівлі-продажу. У той же час, ЗУ „Про збір на обов'язкове державне пенсійне страхування“ та порядком №1740, встановлено, що всі громадяни є платниками збору на обов'язкове державне пенсійне страхування за винятком тих, які здійснюють операції з купівлі житла вперше. Раніше українці, які купували житло вперше, могли повернути пенсійний збір тільки через суд », — пише видання. Збір на обов'язкове державне пенсійне страхування з операцій купівлі-продажу нерухомого майна сплачується підприємствами, установами, організаціями незалежно від форм власності та фізичними особами, які придбавають нерухоме майно, у розмірі 1% від вартості нерухомого майна, зазначеної в договорі купівлі-продажу.