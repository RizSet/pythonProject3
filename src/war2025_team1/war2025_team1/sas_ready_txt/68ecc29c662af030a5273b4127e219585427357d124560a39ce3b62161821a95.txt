За рік у Києві злетіли ціни на оренду квартир: яке житло подорожчало найбільше 

 За підсумками листопада цього року медіанна ціна оренди житлової нерухомості у Києві зросла на 4%, якщо порівнювати з аналогічним періодом 2020-го. При цьому, у порівнянні з жовтнем, вартість впала на 5%. Читайте  Купівля паркомісця у Києві: вдала інвестиція чи гроші на вітер Так, медіанна ціна квартир становила 10,4 долара за квадратний метр: Найдорожчим  є Печерський район.  Медіанна вартість за об'єкт становить 1060 доларів або 16 доларів за квадратний метр. Найнижча вартість оренди зафіксована  у Деснянському районі  – 366 доларів за квартиру, або 7 доларів за "квадрат". Щодо пропозиції, то майже половина припала на однокімнатні квартири – 46%. Водночас понад третину склали пропозиції щодо двокімнатних квартир – 37%, трикімнатних – 15%. Також орендарям доступні багатокімнатні квартири – 2% від загальної кількості оголошень.