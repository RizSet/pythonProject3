Українські банки знизили ставки за іпотечними кредитами

 Як  свідчать  дані опитування Національного банку, в жовтні 2021 року банками України було видано 963 іпотечні кредити на загальну суму 774 мільйони гривень. Про видачу нової іпотеки у звітному місяці поінформували 17 банків. Читайте також  Чи варто купувати житло в кредит без першого внеску: пояснення девелопера Загалом за перші 10 місяців 2021 року банки видали 8,7 тисячі іпотечних кредитів на загальну суму понад 7 мільярдів гривень. Якщо порівняти з відповідним періодом минулого року, нове іпотечне кредитування подвоїлося за кількістю договорів та зросло у 2,5 раза в грошовому вимірі,  – інформує Нацбанк. Нові кредити на купівлю житла на вторинному ринку нерухомості займали ще більшу частку, ніж у вересні: у жовтні вона становила майже 90% від усіх виданих іпотечних кредитів. Ринок іпотечного кредитування залишається концентрованим: 5 найактивніших банків уклали майже 90% нових угод. Середня сума договору  в жовтні зменшилася до 803,9 тисячі гривень із 858,1 тисячі гривень у вересні. Середньозважена ефективна ставка за іпотечними кредитами становила в жовтні 14,9% на первинному ринку і 13,5% – на вторинному. З початку року ставки знизилися на 2,0 в. п. та на 0,4 в. п. відповідно.