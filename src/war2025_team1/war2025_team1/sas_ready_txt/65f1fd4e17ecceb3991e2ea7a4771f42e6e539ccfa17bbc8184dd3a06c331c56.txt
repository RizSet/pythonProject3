На заході України нова хвиля подорожчання житла: що буде із цінами далі

 Серед міст з найпомітнішим подорожчанням квадратів на тлі переїзду переселенців відзначають Львів, Ужгород, Івано-Франківськ, Луцьк, Хмельницький, Чернівці. Розповідаємо, як тут змінювалися ціни та що буде із ними надалі. Читайте також   Придбання на виплат та акційні умови: як вигідно купити квартиру від забудовника За даними "ЛУН.Місто",  у Львові  та області середня ціна квадратного метра на первинному ринку у березні 2022 року становила 26 200 гривень, тоді як у серпні зросла до 34 600 гривень. Схожа ситуація  в Ужгороді та Чернівцях . Крім того,  здорожчення "квадратів" спостерігається у Карпатському регіоні.  Як розповів член Асоціації фахівців з нерухомості України в Івано-Франківській області й рієлтор Сергій Сливка, ціни на житло зростають у Буковелі, Татарові, Яблуниці та Поляниці. Він пов'язує підвищення вартості з напливом платоспроможних переселенців. З колегою погоджується рієлтор Віталій Оробець. Він зазначає, що потреба в житлі сьогодні ще більша, ніж було до війни, відповідно потроху зростає й активність покупців. Ціна житла, що пропонується до продажу, вже перевищила довоєнний рівень. Зараз вартість однокімнатної квартири на первинному ринку сягає від 650 доларів за квадратний метр і вище, тоді як до початку повномасштабної війни ціни були у межах 500 доларів за квадратний метр,   – каже він. Тобто зараз  в Івано-Франківській області  ціна на новобудови зросла на 30%. Ціни на вторинному ринку тим часом зросли на 15 – 20% від довоєнних. Вартість однокімнатної квартири на вторинному ринку сягає від 800 доларів за квадратний метр і вище. Для порівняння у 2021 році вартість такої квартири становила 650 – 700 доларів за "квадрат". На зростання цін вплинули 3 чинники. На думку Сергія Сливки, ціна  підійматиметься через інфляцію  та  зростання вартості будівельних матеріалів . Але справжнього буму в попиті на нерухомість експерти чекають у повоєнний період. Тоді в Україну повернуться міжнародні інвестори.