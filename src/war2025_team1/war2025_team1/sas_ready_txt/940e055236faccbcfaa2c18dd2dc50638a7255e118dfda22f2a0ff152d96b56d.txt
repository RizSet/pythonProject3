Ринок нерухомості України: що змінилося у січні (інфографіка)


 За результатами січня, українці все більше цікавилися житлом на нижчих поверхах, як в новобудовах, так і на вторинному ринку продажу та оренди. Крім того, новобудови із підземним паркінгом користуються більшим попитом ніж із зовнішньою чи взагалі відсутньою паркувальною зоною. Про це йдеться у дослідженні DOM.RIA. Станом на січень 2023 року, представлено 1866 новобудови усією Україною, що мають відкриті відділи продажу. Із них 753 новобудови мають підземні паркінги. Найбільша кількість ЖК із підземними паркінгами у Києві — це 65% від загальної кількості працюючих та доступних до продажу, в Одеській області ця кількість становить 61%, а у Львівській — 59,6%. Якщо розглядати житло із підземним паркінгом в комплексі у столиці, то наразі такі пропозиції збирають майже вдвічі більшу кількість переглядів. Найвища середня ціна за м² в 1-кімнатній квартирі фіксується у Києві — 48 871 грн. Цікаво, що у січні в порівнянні до грудня ціна має мінімальний спад — на 0,2%, в грудні вартість була 48 947 грн. А якщо порівнювати вартість у січні 2023 року із січнем 2022 року, то бачимо цього року ріст ціни на 39%. Українці продовжують цікавитись житлом на нижчих поверхах. В столиці квартири до 5 поверху розглядали на 27% більше ніж житло вище 10 поверху. Якщо аналізувати пропозиції вторинного житла за типом опалення, то наразі у Києві тільки 1,5% варіантів із індивідуальним газовим опаленням, 95% — це централізований тип опалення. Найбільше варіантів із індивідуальним газовим опаленням у Закарпатській області — 57%. У Київській області цей показник становить — 45%. Попит на вторинне житло із індивідуальним опаленням, враховуючи газове та електричне, зростає майже по всі Україні. Якщо порівнювати січень та грудень минулого року, то в Київській області (без врахування Києва) 13,5% користувачів розглядають житло з індивідуальним опаленням, а, наприклад, на Вінниччині цей показник становить 48%. Наразі середня вартість 1-кімнатної квартири у Києві становить 88 246   США, що на 10% більше ніж у грудні 2022 року та на 21% менше ніж у січні 2022 року. Середня вартість 2-кімнатної квартири в столиці — 110 214 доларів США, у порівнянні із груднем 2022 року ціна впала на 4,6%, а із січнем 2022 року — на 28%. Найбільше падіння середньої вартості 1-кімнатної квартири (січень 2023 року до грудня 2022 року) зафіксовано на Херсонщині — 21%, на Житомирщині — 16% та на Вінниччині — 14%. Найнижча вартість 1-кімнатної квартири простежується на Сумщині — 23 439 доларів США, навіть попри зростання у 4,6% в порівнянні до грудня 2022 року.