Обсяги будівництва в Україні зросли на 28% — Парцхаладзе


 За підсумками січня-квітня 2019 року підприємства України вже виконали будівельні роботи на суму 38,566 млрд грн. Індекс будівельної продукції по відношенню до аналогічного періоду 2018 року склав 28,1%. Про це повідомив заступник міністра ЖКГ Лев Парцхаладзе у Facebook. «Об’єми будівництва в Україні зростають. За 4 місяці цього року – з січня до квітня – було виконано будівельних робіт майже на 40 млрд грн. Ріст у порівнянні з аналогічним періодом в минулому році — 28%. Половину цього об’єму склало будівництво інженерних споруд – це промислові споруди, магістральні та місцеві трубопроводи, комунікації та лінії електропередачі, вулиці, дороги та мости тощо. Частка житлового будівництва в загальному об’ємі будівельних робіт – 23%. Сподіваюсь, що надалі тенденція такого зростання продовжуватиметься. Для цього є всі передумови”, — сказав він. За підсумками звітного періоду індекс будівництва інженерних споруд склав 49,7%, житлових будівель – 23,1%, нежитлових – 27,2%, зазначає міністр. У розрізі регіонів, лідерами за обсягами виконання будівельних робіт стали Дніпропетровська область (5 млрд грн), Харківська область (4 млрд грн), Одеська область (3 млрд грн) та м. Київ (9 млрд грн). Нове будівництво, реконструкція та технічне переоcнащення становили 79,3% від загального обсягу виробленої будівельної продукції, капітальний і поточний ремонти – 12,1% та 8,6% відповідно.