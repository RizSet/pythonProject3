У Києві здають в оренду крихітну квартиру: пральна біля ліжка, а єдине вікно в туалеті

 Автор оголошення на OLX одразу зазначив, що квартира "не для високих", адже стелі в ній дуже низькі. Мінусом також є те, що у помешканні є тільки одне вікно і воно розміщене над унітазом. Зверніть увагу  Сьому чергу ЖК "Велика Британія" від КН РІЕЛ введено в експлуатацію: що пропонують мешканцям У квартирі є два приміщення, в одному з яких є комунальні комунікації всього будинку та туалет посеред кімнати, в іншому – спальня-кухня. "На 12 метрів квадратних вдалося раціонально розмістити спальне місце, сантехнічний куточок і кухонний куточок, побутову техніку", – зазначив автор оголошення. Хоч помешкання дуже маленьке та з "авторським ремонтом", тут справді є найнеобхідніше. Автор оголошення також зазначив, що у квартирі зможе жити тільки одна людина. Крихітне помешкання на 12 квадратів у столиці / Фото OLX Помешкання розташоване в Голосіївському районі Києва. "Поряд є Голосіївський ліс, озера, недалеко Корчуватська набережна Дніпра", – пише в оголошенні. Варто зазначити, що мінімальна площа однокімнатної квартири згідно з Державними містобудівними нормами – 30 квадратів. Тобто площа цього помешкання у 2,5 раза менша за норму.