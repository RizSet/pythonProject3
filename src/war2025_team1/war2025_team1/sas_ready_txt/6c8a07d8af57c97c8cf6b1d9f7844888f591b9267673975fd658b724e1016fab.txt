Ринок нерухомості виходить з карантину. Як забудовники зацікавлюють покупців


 Затяжний карантин змусив багатьох гравців на ринку залучати нових покупців всілякими знижками та акціями - до 15% від вартості квартири. Про це повідомив керівник проекту Rusaniv Residence Олександр Ізаров. «Для стимулювання продажів практично всі забудовники пропонують покупцям знижки, що досягають 15% при повній оплаті вартості квартири», — говорить Олександр Ізаров. За його словами, нові квартири в Києві насправді коштують в середньому на 10-12% дешевше цін, які декларують забудовники. Найбільший розмір знижок спостерігається в об'єктах на початкових стадіях будівництва, найменший – в об'єктах на стадії введення в експлуатацію. «При повній оплаті, в залежності від площі квартири, покупець може отримати знижку до 5% — на завершальній стадії будівництва, до 10% — на етапі будівництва більше 6-9 місяців і до 15% — на початкових етапах будівельних робіт», — поділився Олександр Ізаров. За даними експерта, при першому внеску до 30% від повної вартості квартири розмір знижок значно нижче. На початкових етапах будівництва не перевищує 8%, а на завершальних – не більше 3-4%. Олександр Ізаров зазначив, що практично всі компанії пропонують клієнтам програми з безвідсоткової розстрочки (наприклад, щомісячна або щоквартальна виплата) строком на весь цикл будівництва. Але переважно при первинному внеску від 30% вартості квартири. Сьогодні, за даними експерта, близько половини всіх квартир купується на старті будівництва через високу ліквідність внесків. Близько 25% квартир купується в період від 6 до 12 місяців, коли ціна вже на 5-10% вище за стартову. І лише не більше 5-7% квартир купують на завершальному етапі будівництва, коли ціна практично максимальна. «Ринок поступово виходить з карантину. На сьогоднішній день вже практично в 80% об'єктів будівництво ведеться в плановому порядку», — додає Олександр Ізаров. Проблемними залишаються проекти низької цінової категорії та інші класи житла, де стоїть питання про законність будівництва. Протягом 3 місяців на первинному ринку коливання вартості квадратного метра не перевищують 0,5-1% залежно від стадії будівництва. Але в найближчі 3-4 місяці, на думку Олександра Ізарова, при стабільних цінах на будівельні матеріали і зростаючому попиті, багато компаній можуть відмовитися від великих знижок і безвідсоткової розстрочки, і навіть підвищити ціни на 3-5%. «При високому попиті вже у вересні багато компанії переглянуть свої програми лояльності. Вже зараз найбільше зростання продажів очікувано торкнеться в основному об'єктів нових форматів (багатофункціональні ЖК, об'єкти «місто в місті», live-work-play та ін), частка яких складає близько 30% від всіх зведених об'єктів», — прогнозує експерт. Олександр Ізаров вважає, що до осені зростання цін на первинне житло малоймовірне. Цінова динаміка можлива лише в об'єктах, які переходять на новий етап будівництва. Знижки, найімовірніше, триватимуть до кінця серпня, щоб погасити накопичений за час карантину відкладений попит. Як писав Мінфін", з настанням літа  . Попит на квартири і офіси поки невеликий, і це змушує забудовників йти на цінові поступки, пропонувати різні варіанти розстрочки та програм пільгового кредитування.