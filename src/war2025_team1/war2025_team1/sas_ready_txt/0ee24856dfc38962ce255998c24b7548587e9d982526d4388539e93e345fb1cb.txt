Кабмін розпочав оптимізацію держмайна


 Кабмін вирішив оптимізувати майно, що перебуває на балансі держави і доручив «Укрзалізниці», «Укрпошті» та «Нафтогазу» знайти і продати або здати в оренду надлишкове майно. Про це   прес-служба МЕРТ. Згідно з рішенням уряду «Укрзалізниця», «Укрпошта» і НАК «Нафтогаз України» повинні проаналізувати надлишкові і непрофільні активи, які знаходяться на їх балансах і на балансах їхніх «дочок». Після цього визначитися, чи доцільно їх утримувати. Якщо ні — Кабмін просить компанії здати в оренду або продати це майно. Зазначається, що продаж і передача в оренду майна відбудеться на конкурсній основі, за ринковою вартістю, у системі ProZorro.Продажі. Спочатку оптимізація майна буде стосуватися збиткових і непрофільних підприємств і майна. А от, приймаючи рішення щодо об'єктів соціальної та культурної сфери, для кожного з них виберуть індивідуальний підхід, враховуючи думки громад, на території яких ці об'єкти перебувають.