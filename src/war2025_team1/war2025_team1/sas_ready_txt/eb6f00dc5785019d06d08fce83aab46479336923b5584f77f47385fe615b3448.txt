Шалений ажіотаж: все більше українців обирає для оренди енергонезалежні будинки за містом

 Так, за словами експертки ринку нерухомості Вікторії Берещак, від жовтня попит на заміські котеджі з генераторами зріс приблизно на 35%. При цьому, якщо  удари по енергосистемі України  триватимуть, запит на заміські котеджі  може зрости на 100 – 120%  порівняно з листопадом 2021 року. Цікаво  Комунікації як частина відбудови: КН РІЕЛ про досвід фіксації пошкоджень у столичному ЖК Крім  Київської області , яка є лідером за кількістю запитів на  заміські енергоавтономні котеджі , рієлтори кажуть про пожвавлення попиту у Попит у цих регіонах формується не лише місцевим населенням, але й вимушеними переселенцями. До того ж у західні регіони релоковуються українські бізнеси, а також працівники великих IT-компаній. Через ажіотаж зростає і вартість оренди заміського житла, причому наявність генератора підвищує цінник ще на 30% від заявленої ціни, надійне інтернет-покриття – ще 15 – 30%. Середня вартість місяця оренди відносно комфортного будинку  за 50 – 80 кілометрів від Києва  становить 750 – 1100 доларів. Невеликий котедж площею до 100 квадратних метрів з генератором, автономним опаленням, власною свердловиною та комфортними побутовими умовами буде коштувати понад 1300 доларів.  Середні ціни  в західних регіонах України  коливаються у межах 800 – 1000 доларів за місяць. Оренда котеджу у Львівській області стартує від 700 доларів на місяць. Схожою середня ціна буде у Тернопільській та Івано-Франківській областях. У Житомирській та Чернігівській областях  вартість оренди коливається в діапазоні 500 – 900 доларів, проте ці будинки будуть без аварійного живлення, а знайти генератор в оренду поруч буде проблемою. Одні з найдешевших варіантів  пропонує Сумщина . Будинок з опаленням, колонкою на дровах, власним двором можна орендувати в середньому за 300 доларів на місяць. 