Будівництво за 60 днів: в Україні зводитимуть експрес-будинки для тих, хто втратив житло

 Про це повідомив представник Академії будівництва України, директор науково-технічного центру Іван Перегінець. За його словами, це допоможе швидко та бюджетно створити житло для тих, хто потребує його найбільше.  Читайте також  Ринок нерухомості оживає: на яких київських об'єктах відновили будівництво Як зазначив Перегінець, проєкти багатоповерхового житла, які ініціює Офіс президента та Мінрегіон, а також комплексне відновлення інфраструктури та інженерних мереж вимагають значних ресурсів, зокрема часу та коштів, на реалізацію. На жаль, в сьогоднішніх умовах їх обмаль. Тож Академія будівництва України запропонувала альтернативу –  універсальний формат житлового будинку для територіальних громад , де вміщується 8 квартир. "Ми пропрацювали близько 30 ескізних проєктів і вийшли на фінішну пряму щодо затвердження проєктної документації", – розповів академік під час пресконференції. За його словами, наразі заплановано співпрацю з низкою об'єднаних територіальних громад для реалізації проєкту, розроблено меморандуми про виділення землі. Окрім того, експерти створили ресурсні відомості для проєкту. Перегінець зазначив, що будівництво таких будинків  займе близько 60 днів , що дасть змогу швидко розселити людей, які втратили домівки. Важливо й те, що невелика площа забудови допоможе реалізувати проєкт у вигляді мікрорайонів. Для фінансування проєкту створено спеціальний фонд  "Міжнародний будівельний фонд "Україна"" . Зведення планують розпочати вже через 1 – 2 місяці.   