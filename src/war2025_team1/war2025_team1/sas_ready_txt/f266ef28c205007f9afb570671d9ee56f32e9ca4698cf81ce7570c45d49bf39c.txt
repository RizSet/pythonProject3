Квартира в кредит чи оренда: який варіант вигідніший в Україні

 Оренда житла має безліч недоліків, тому врешті-решт багато хто наважується на позику у банку. Для того щоб зробити правильний вибір, варто вивчити нюанси обох варіантів, розповіли у  Корпорації Нерухомості РІЕЛ . Читайте також  Названо найбільш надійних забудовників в Україні: хто серед них До основних плюсів оренди відносять: Орендарі мають змогу винайняти квартиру біля місця роботи чи навчання. Це дозволяє зекономити купу часу та грошей на поїздках. Також у будь-який момент є можливість змінити квартиру на іншу з вигіднішими умовами чи нижчою орендною платою. У разі зменшення доходів, людина просто залишає орендоване житло, не маючи боргів. До суттєвих мінусів оренди варто віднести високу плату, а також її регулярне підвищення. Крім того, власник може виселити квартиронаймача або ж змінити умови його проживання. А головний недолік у тому, що оренда пригнічує багатьох людей відсутністю перспектив. Оренда житла має як переваги, так і недоліки / Фото riel Цікаво  Як купити квартиру в новобудові у 2021: що потрібно знати На відміну від оренди, кредит дає можливість придбати власне помешкання, отримати реєстрацію місця проживання та вільно розпоряджатися своїм майном – народжувати дітей, заводити домашніх тварин, робити перепланування і т.д. – тобто все те, що зазвичай забороняє орендодавець. Кредит на квартиру – це можливість реалізувати мрію і жити у себе вдома, а не сплачувати щомісяця орендну плату. Крім того, людина робить вдале капіталовкладення в об'єкт нерухомості. Найбільшим недоліком кредиту на квартиру вважається його дорожнеча. Адже, крім вартості житла, позичальник сплачує банку додаткові суми (відсоткову ставку, комісію, страховки), що збільшує розмір позики практично вдвічі. Договори здебільшого укладаються на 5-20 років, відповідно, позичальник має реально оцінити свої доходи та можливості. Для купівлі житла можна взяти споживчий кредит або іпотеку. Умови споживчої позики на перший погляд менш вигідні. Її дають під великі відсотки та на короткий термін. Однак після оформлення споживчої позики інвестор не передає квартиру банку в заставу. Іпотека надається на більш привабливих умовах, але за умови передачі в заставу житла,  –  наголосили у  РІЕЛ . Роблячи вибір між кредитом та іпотекою, потрібно врахувати стабільність доходів. Якщо є можливість внести 70-80% початкового внеску – щомісячні платежі не будуть обтяжливими. Однак, якщо заробіток нестабільний, вигідніше взяти споживчий кредит. Цей варіант підійде тим, хто очікує надходження значної суми найближчим часом. Кредит на квартиру дає можливість платити за своє, а не чуже житло / Фото riel  Кожна людина, до того як взяти кредит на купівлю квартири, має детально прорахувати очікувані витрати та порівняти їх із фінансовими втратами за умови оренди. Наприклад, людина збирається придбати житло площею 40 квадратних метрів за 600 тисяч гривень. Оскільки початковий внесок становить 25%, треба одразу заплатити 150 тисяч гривень. Припустимо, що інвестор має цю суму. Він може заплатити її як перший внесок або покласти на депозит. Візьмемо для прикладу період 5 років,  – зазначили у  РІЕЛ . Хоч кредитування пов'язане з великими витратами, воно є більш надійним і зручним способом купівлі житла. Оплачуючи посильну за розміром суму, орендар живе в чужій квартирі, а через 5 років опиняється у значно кращій ситуації. Саме з цієї причини багато орендарів усе ж таки наважуються взяти житло в кредит,  – резюмували у  РІЕЛ . Обираючи між кредитом та орендою, врахуйте всі за і проти / Фото riel