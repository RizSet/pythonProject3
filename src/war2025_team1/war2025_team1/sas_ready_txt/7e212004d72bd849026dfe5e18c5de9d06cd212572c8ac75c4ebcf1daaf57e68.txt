Уряд розмістив держоблігації на 20 мільярдів для докапіталізації «Укрфінжитла»


 Кабінет міністрів 29 листопада здійснив емісію держоблігацій на 20 млрд грн для докапіталізації «Укрфінжитла». Про це йдеться у звітності   України, передає Інтерфакс-Україна. Обсяг   у власності юросіб 29 листопада збільшився з 58,75 млрд грн до 78,98 млрд грн, внаслідок чого загальний обсяг держоблігацій у обігу перевищив 1 трлн грн — 1 трлн 5,71 млрд грн проти 985,29 млрд грн наприкінці минулого тижня. Рішення про докапіталізацію «Укрфінжитла» шляхом розміщення держоблігацій уряд ухвалив 22 вересня цього року. Постанова передбачала випуск ОВДП із терміном обігу до 15 років та відсотковою ставкою доходу до 13% річних. Завдяки ОВДП компанія має спрямувати кошти на реалізацію програм забезпечення громадян житлом на умовах іпотечного кредитування та фінансового лізингу. За оцінками Мінфіну, це дозволить надати близько 8 тис іпотечних кредитів на придбання близько 12 тис квартир на умовах фінансового лізингу.