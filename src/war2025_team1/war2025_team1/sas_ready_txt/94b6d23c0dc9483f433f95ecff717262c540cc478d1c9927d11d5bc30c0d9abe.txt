«Укрфінжитло» планує запустити держпрограму оренди з правом викупу

 
ПрАТ «Українська фінансова житлова компанія» («Укрфінжитло») удосконалює програму доступного іпотечного кредитування «єОселя» та розробляє нові, зокрема програму оренди з правом викупу. 
Про це   агентство «Інтерфакс-Україна», посилаючись на пресслужбу «Укрфінжитла». 
Зазначається, що через соціальний запит на доступне житло, що зріс унаслідок війни, триває робота не лише над удосконаленням програми пільгового кредитування «єОселя», а й розробка двох потенційних продуктів: оренди з правом викупу та соціальної оренди. 
За даними агентства, «Укрфінжитло» зараз активно працює над першим. Формат rent to own не новий, він досить популярний, зокрема, у європейських країнах, досвід яких експерти компанії зараз вивчають, щоб зробити українську модель максимально вигідною та дієвою. 
Відповідний формат передбачає, що людина спочатку орендує вибране житло протягом обмеженого періоду часу разом зі сплатою орендних платежів, накопичує кошти на сплату першого внеску й потім угода перетворюється на звичайний кредит. 
«Наразі не готові озвучувати деталі щодо ставок, термінів й учасників. Більше конкретики ви почуєте після всіх етапів обговорення з представниками уряду», – уточнили у пресслужбі. 
 . Раніше Mind писав, що   суттєво збільшити частку клієнтів на «первинці» 2024 року.