Заробітчанам варто скористатися податковою амністією — Гетманцев


 У наступному році в Україні пройде  . Відповідний законопроект вже на завершальній стадії погодження з Міністерством фінансів. Про це в інтерв'ю «Мінфіну»  голова комітету Верховної Ради з питань фінансів, податкової та митної політики Данило Гетманцев. Амністія буде мати добровільний характер. Але деяким категоріям населення дуже рекомендується нею скористатися. Зокрема це стосується українців, які працюють за кордоном. «Податкова амністія — це хороший стимул для платників податків вийти в «білу» перед тим, як про їхні активи дізнається держава. Це абсолютно добровільний процес. Ніхто не полізе до вас під матрац рахувати гроші. Якщо у людини легальні доходи, за які вже сплачено податки, вони не підлягають амністії, вони вже «білі». Амністується тільки те, що «чорне», — підкреслив голова податкового комітету. Серед числа тих, кому варто скористатися податковою амністією, на думку Данила Гетманцева, — заробітчани. «Отримуючи дохід в іншій країні, громадянин України зобов'язаний його задекларувати тут і сплатити податки. Якщо мова йде, наприклад, про Польщу, з якою у нас укладено договір про уникнення подвійного оподаткування, алгоритм інший. За підсумками року людина отримує в польській податковій службі довідку про отриманий дохід і сплачений з нього податок. Пред'являє декларацію в українську податкову і доплачує тільки різницю між розрахованим українським і сплаченим польським податками. До речі, у випадку з Польщею нічого доплачувати не доведеться», — розповів голова податкового комітету.