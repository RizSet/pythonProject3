Елітний комплекс з басейном: яку нерухомість продають за 1,5 мільйона доларів біля Тернополя

 До комплексу входить триповерховий цегляний будинок з гаражем на два авто, відпочинковий та гостьовий будинки. Нерухомість розташована на ділянці 21 соток, повідомляє  24 Канал , посилаючись на дані оголошень OLX. Зверніть увагу  Як змінився ринок нерухомості України у 2023 році У головному будинку є вітальня, кухня, їдальня, офіс, дві гостьові кімнати, спальня, дитяча, домашній кінотеатр, два санвузли, ванна кімната та господарські приміщення.   ​  Площа цокольного поверху становить 116 метрів квадратних, першого поверху – 171 метр квадратний, другого – 125 квадратів. Елітний житловий комплекс за 1,5 мільйона доларів / Фото OLX Відпочинковий будинок вміщує басейн довжиною 10 метрів, сауну, кімнату відпочинку з кухнею, гардероб, душ та кілька додаткових приміщень. На всіх будинках та по території встановлені камери відеоспостереження. Житловий комплекс розташований біля лісу з під'їзною асфальтованою дорогою. На подвір'ї є фонтан, усе довкола доглянуте та озеленене. На вторинному ринку нерухомості в Києві продають квартиру  за 4,5 мільйона доларів . Це житло наразі є найдорожчим у столиці. Площа елітного помешкання становить 308 метрів квадратних, воно вміщує чотири кімнати, серед яких – три спальні та вітальня. Квартира коштує таких великих грошей, очевидно, через те, що розташована в одну з найдорожчих ЖК. Помешкання розміщене так, що з панорамних вікон відкривається чудовий краєвид на Дніпро та столицю.