У Чернівцях встановлять нові модульні будинки: скільки осіб отримають тимчасовий прихисток

 Про початок монтажних робіт розповів заступник мера Чернівців Василь Зазуляк. Що наразі відомо – далі. Читайте також  Житло, що враховує нові реалії: у Львові ввели в експлуатацію 299 квартир у ЖК "Велика Британія" Блоки вже почали встановлювати на території модульного містечка. Завдяки цьому  тут з’являться додаткові 18 спальних місць , три санвузли, три кімнати для надання та отримання меддопомоги. У будинках буде  уся необхідна побутова техніка , зокрема, холодильники, панелі для приготування їжі, пральні машини. Також уряд Чехії виділив майже 10 мільйонів чеських крон фінансової допомоги. Ще у жовтні в Чернівцях розпочалося облаштування модульного містечка для 300 переселенців. Будиночки надав німецький фонд. Проєкт передбачає також облаштування дитячого майданчика та продуктового магазину, розповів міський голова Чернівців Роман Клічук.    У Чернівцях встановлять нові модульні будинки / Фото фейсбук Василь Зазуляк Громада села Онут Чернівецькій області  облаштувала на території школи тимчасове житло  для 60 вимушених переселенців на Буковині. На ремонт будівлі витратили 10 мільйонів гривень з бюджету територіальної громади. Водночас учні поки що навчатимуться у сусідній школі. У приміщенні добудували корпус, де розмістили вбиральні та душові кімнати, а також пральні машини. У колишніх навчальних класах облаштували спальні та кухню.