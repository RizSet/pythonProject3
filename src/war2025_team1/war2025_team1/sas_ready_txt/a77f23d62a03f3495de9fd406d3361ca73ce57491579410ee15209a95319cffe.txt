Падіння гіганта: У Київміськбуді розповіли, як добудовуватимуть об'єкти Укрбуду


 26 об'єктів будівельної компанії   будуть добудовуватися за рахунок державних позик. Про це сказав голова компанії Київміськбуд Ігор Кушнір на прес-конференції, передає  . За словами Кушніра, Київміськбуд візьме у держави комерційні тимчасові позики для добудови об'єктів; вони будуть відшкодовані після продажу квартир. «Половина проектів – „мінусові“. Половина „в плюсі“ і за рахунок них будемо починати роботи. Сальдо — 4 млн грн в плюсі, і цих грошей зараз не вистачає, чи були виведені гроші (колишніми власниками, — ред.), покаже слідство», — зазначив він. «Як переукладатимуться договори з інвесторами, як будуть переоформлятися квартири, ще не вирішено. Обговорюється потрійний формат: Укрбуд відмовиться від функції замовника, а інвестори будуть переукладати їх з Київміськбудом. Нові інвестори будуть укладати безпосередньо з Київміськбудом», — пояснив Кушнір. «Вони будуть здані в експлуатацію найближчим часом… Будівництво на 21 об'єкті - зупинене», — додав Кушнір. За його словами, порядок введення та терміни здачі в експлуатацію об'єктів будуть визначені після вивчення фінансових, технічних та юридичних питань.