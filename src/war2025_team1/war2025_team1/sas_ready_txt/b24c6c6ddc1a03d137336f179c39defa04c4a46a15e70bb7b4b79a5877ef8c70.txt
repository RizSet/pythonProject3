Готелі в Україні будуватимуть по-новому


 З 1 жовтня 2019 року в Україні почнуть діяти нові державні будівельні норми проектування будівель готелів. Про це   заступник міністра ЖКГ Лев Парцхаладзе в Facebook. «1 жовтня 2019 року в дію вступають нові зміни в державні будівельні норми з проектування будівель готелів. Вони є обов'язковими до виконання проектувальниками під час нового будівництва і реконструкції цих об'єктів», — написав Парцхаладзе. Він зазначив, що в нових ДБН посилена обов'язкова пожежна безпека готелів — введена можливість використання ефективних систем пожежогасіння тонкорозпиленою водою і сучасні системи раннього виявлення загроз і надзвичайних ситуацій. У нових нормах також передбачені обов'язкові вимоги влаштовувати сучасні системи роздільного сортування сміття. Оновлені норми скасовують обов'язкове облаштування телефонів-автоматів, абонентських скриньок, театральних і залізничних кас, перукарень, торговельних кіосків та медпунктів у будівлях готелів і рекомендують влаштовувати вхід в готельних номерах тільки за безконтактними картками, а в номерах тризіркових і вище готелів додатково влаштовувати системи охоронної сигналізації.