Ринок оренди: кількість вільних квартир у Києві зменшилась майже на чверть


 За останні шість місяців більше українців почало здавати своє житло в оренду. При цьому наприкінці літа ціни на орендовані квартири поповзли вгору, а пропозиція почала стрімко зменшуватися. Про це повідомляє пресслужба OLX Нерухомість.   В Україні розпочалася друга хвиля внутрішньої міграції. Якщо навесні українці шукали дешевше житло і часто обирали на літо заміську нерухомість, то зараз у пріоритеті квартири в мегаполісах. Так, у чотирьох містах-мільйонниках за перший тиждень вересня кількість пропозицій зменшилась від 10% у Львові до 23% у Києві. У західних областях ситуація дещо інша: із 7 міст лише у трьох відчутно поменшало квартир від орендодавців: Більше половини всіх пропозицій на ринку оренди житла представлені однокімнатними квартирами. У вересні серед міст-мільйонників найбюджетніші варіанти можна знайти в Одесі за 5 500 грн/міс. У західних регіонах доступні ціни в Луцьку та Рівному — в середньому 7500 грн/міс. Найдорожчою буде оренда однокімнатної квартири за 16,5 тис. грн в Ужгороді. Останні два місяці літа та початок осені саме це місто вирізняється найбільшим цінником, «посунувши» навіть Львів. Через повернення українців додому, внутрішньої міграції та активного переїзду у великі міста восени очікується стрибок цін. Зокрема це стосується деяких міст-мільйонників. Так, за даними платформи, в Одесі та Дніпрі оренда однокімнатної квартири протягом першого тижня вересня вже збільшилася на 600 грн порівняно з першим тижнем серпня. У столиці цінник збільшився на 1000 грн, а у Львові — на 1600 грн. Згідно з опитуванням на OLX Нерухомість, основна частина орендодавців (83%) планують і надалі здавати в оренду своє житло. Понад 17% господарів почали це робити після 24 лютого. Загалом 62% власників квартир першими йшли на поступки через війну, 21% опитаних зробили це на прохання своїх мешканців. Найчастіше господарі робили знижку на оренду. 58% орендодавців зазначили, що знизили ціну в діапазоні 20−50%. Окремі респонденти зазначали, що перші місяці просили лише оплачувати комунальні платежі, а згодом знизили вартість оренди. Усього 85% орендодавців задоволені співпрацею зі своїми орендарями. Найбільше на позитивне враження вплинули: