Чи має рацію Білл Гейтс: що буде з офісами Києва в 2021 році

 
 
 
 
Головним підсумком 2020 року стало падіння попиту на офісні приміщення. За даними NAI Ukraine, валове поглинання офісів у Києві (приріст орендованих площ) за минулий рік склало близько 85 000 кв. м. Це майже вдвічі менше, ніж 2019 року. Водночас обсяг нової пропозиції офісів протягом 2020 року, за даними Colliers Ukraine, склав 155 000 кв. м, що на 65% більше, ніж роком раніше. 
Падіння поглинання офісів з одночасним збільшенням пропозиції спровокувало зростання вакантності приміщень. Як розповіла   керівник департаменту аналітики та консалтингу з питань девелопменту компанії Cushman & Wakefield в Україні Марта Костюк, до кінця ІІІ кварталу 2020 року вакантність у столичних офісах зросла до 10,4%. За підсумками 2020 року, згідно з даними NAI Ukraine, вакантність становила близько 12,5%. Для порівняння: 2019 року вакантність була на рівні близько 7%. 
Наприклад, в офісах класу А на початок 2020 року рівень орендних ставок сягав $33–35/кв.м, в офісах класу В – $25/кв. м. До січня 2021 року ціна оренди в офісах класу А була в межах $20-30/кв. м, в офісах класу В – в діапазоні $12–23/кв. м. 
«Прогресивні орендодавці йшли назустріч орендарям і робили знижки в межах 20–70% залежно від договірних умов», – розповідає СEO і керуючий партнер девелоперської компанії DC Evolution Андрій Рижиков. 
Деякі орендодавці  . Тобто надавали своєрідні орендні канікули. 
Нові угоди з оренди офісів, які укладалися 2020 року, були пов'язані переважно з переїздом наймачів в інші приміщення. Часто компанії переміщувалися в офіси меншого метражу, і лише невелика кількість орендарів, навпаки, обирала офіси побільше у зв'язку з розширенням бізнесу. 
«Загалом попит на приміщення спостерігався з боку IT-компаній, виробничого сектору, промисловості та енергетики, а також сфери бізнес-послуг», – коментує керівник департаменту офісної нерухомості CBRE Ukraine Ганна Сильвестрова. 
На думку експертів, 2021 року на ринку бізнес-нерухомості не станеться особливих потрясінь. Звісно, за умови, що епідемія не зробить новий виток, а український уряд не почне знову експериментувати з карантином і локдаунами. 
«Протягом 2020 року всі охочі вже переїхали й оптимізували свої площі. Залишилися лише ті компанії, що мають жорсткі нерозривні контракти. Тому, як тільки вони їх «досидять», почнуть змінювати дислокацію або зменшувати площі. Але, оскільки таких компаній залишилося дуже мало, 2021 року ми прогнозуємо стабільний розвиток ринку. Будуть вже заплановані історії, коли хтось змінює локацію або переїжджає до більшого або меншого офісу», – вважає Андрій Рижиков. 
За словами Марти Костюк, у Києві 2021 року з'явиться близько 100 000 кв. м нових офісних площ. При цьому багато компаній, як пояснює Костюк, поставили на «паузу» плани з розширення та розвитку щонайменше до II кварталу. Це означає, що попит на офіси якщо й пожвавиться, то в найкращому разі влітку, а найімовірніше – взагалі восени. 
«У першій половині 2021 року на офісному ринку Києва продовжиться уповільнення орендної активності та подальший перехід на віддалену зайнятість. Швидше за все, компанії продовжать зменшувати кількість працівників, які одночасно перебувають в офісі, з метою зниження витрат і оптимізації командної роботи. Внаслідок такої тенденції майбутнім трендом може стати суборенда», – вважає Ганна Сильвестрова. 
Про подальше зниження орендних ставок наразі не йдеться. В Україні, як і раніше, дефіцит якісних площ. Тому бізнес-центри, що відповідають заявленому класу, з гарним розташуванням у центральній частині міста все одно не відчувають гострої нестачі орендарів. І не бачать сенсу знижувати орендну ставку. До того ж витрати орендодавців на утримання та експлуатацію бізнес-центрів, на дезінфекцію й засоби індивідуального захисту зростають. 
Корекція орендної плати якщо й можлива, то в окремо взятих об'єктах і для конкретних орендарів. Але на «середню температуру» по ринку це суттєво не вплине. 
Експерти прогнозували розвиток ринку, сподіваючись на стабільний рік. Але напередодні публікації статті прем'єр-міністр Денис Шмигаль  про третю хвилю пандемії, що може призвести до чергового локдауну, а головний санлікар Віктор Ляшко  наявність на території України «британського» штаму коронавірусу, якому властива передача від людини до людини швидше, ніж у попереднього штаму.  
Найменше пандемія зачепила ринок коворкінгів. Так, навесні 2020 року відкриті простори теж позбулися частини резидентів, але згодом більшість із них повернулися до звичного режиму роботи. «Близько 80% резидентів, що працювали з дому, повернулися в офіси влітку. В Creative State of Gulliver зараз жодного вільного робочого місця. Creative State of Senator майже повністю заповнений», – розповідає CEO і засновник мережі креативних бізнес-просторів Creative States Ілля Кенігштейн. 
Кенігштейн вважає, що в цього сегменту комерційної нерухомості дуже великі перспективи. «Гнучкість, безпека й підвищений комфорт – три кити, на яких найближчі 5–7 років зростатиме індустрія коворкінгів в Україні. Це світові реалії, які рано чи пізно наздогнали б нас», – вважає Кенігштейн. 
Головна перевага коворкінгів – у тому, що вони можуть задовольнити запити абсолютно різного формату. Відвідувач має можливість вибрати індивідуальне робоче місце, мініофіс або конференц-зал. При цьому резидент не зобов'язаний платити щомісячну оренду, а має право оплачувати лише той час, який він провів у коворкінгу. Це значно зменшує операційні витрати бізнесу і заразом дозволяє організувати роботу співробітників без прив'язки до конкретного офісу.