
Утікачі з Росії осідають у Дубаї, пожвавлюючи ринок нерухомості - CNBC


 "У Дубаї все дуже добре", - каже CNBC ветеран компанії-забудовника. "Те, як Дубай впорався з ковідом, стало ключовим фактором процвітання ринку нерухомості". За даними компанії Savills, 2021 року на ринку нерухомості в Дубаї було здійснено операцій на суму 35 мільярдів доларів, що є найвищим показником з часів світової фінансової кризи. В окремому звіті CBRE сказано, загальні обсяги транзакцій, що коли-небудь реєструвалися, сягають найвищого рівня за перші два місяці цього року. Санджаві розповідає, що Об’єднані Арабські Емірати, які довгий час були популярним місцем для розкошів та туризму росіян, лише виграватимуть, оскільки росіяни шукатимуть притулку в ОАЕ та надійного сховища для своїх статків на тлі війни в Україні та  . "Я впевнений, що багато росіян намагаються вирішити свої проблеми, й Дубай у кінцевому підсумку виграє від будь-якої кризи",- каже він. Це сталося після того, як ОАЕ, які поглиблюють зв’язки з Росією, вирішили не підтримувати санкції, запроваджені західними країнами проти Росії через її вторгнення до України. "Буду з вами чесним, ці санкції… вони змусили багатьох людей нервувати", - каже Саджвані. "Якщо хтось переведе сюди гроші через банківську систему легально, то ми матимемо з ним справу". Згідно з нещодавнім звітом Reuters, до війни та санкцій росіяни були серед головних покупців нерухомості. Для купівлі нерухомості в Дубаї росіяни навіть використовували криптовалюту, як спосіб отримання своїх грошей у державі Перської затоки. За словами експертів, ринок нерухомості в країні також використовували для відмивання грошей, куди люди, які уникали санкцій чи намагалися приховати незаконні статки, могли спрямувати свої гроші. Раніше цього місяця ОАЕ потрапили до "сірого списку" держав з фінансовими злочинами через побоювання, що країна Перської затоки недостатньо стримує незаконну фінансову діяльність. Занепокоєння з приводу відмивання грошей і незаконних фінансових потоків спонукали Міжнародну групу з протидії відмиванню брудних грошей (ФАТФ) включити ОАЕ до списку моніторингу, до якого також увійшли Туреччина, Йорданія, Пакистан та інші. У відповідь на це ОАЕ заявили, що до своєї ролі захисту фінансової бездоганності ставляться надзвичайно серйозно та тісно співпрацюватимуть з ФАТФ, аби швидко поліпшити ситуацію. Саджвані розповів, що прогрес щодо ядерної угоди з Іраном також був погожим вітром. "Якщо американо-іранський мирний договір, ядерна угода, спрацює, то це буде великою вигодою для Дубая", - каже він. "Це принесе більше стабільності та миру в регіон", - додав він. Багаторічне зниження цін на ринку нерухомості Дубая вдалося зупинити й навіть досягти зростання, оскільки місто відмовилося від карантину, посилило вакцинацію та запровадило нову політику для залучення туристів, поки пандемія паралізувала решту світу. Довгоочікувана виставка Dubai Expo 2020, відкладена на рік через пандемію, також допомогла привернути інтерес, оскільки багатомільярдний проєкт має на меті стати новим житловим і комерційним комплексом після завершення заходу у квітні. Та от чи дійсно Expo стане новим успішним містом у місті, як на те розраховують організатори, ще невідомо. "Ринок житлової нерухомості Дубая став символом відновлення попиту на нерухомість у 2021",  - каже Севіллс. "Ринок житлової нерухомості не просто перевищив попередні рівні активності, але й був одним із найефективніших ринків у світі".