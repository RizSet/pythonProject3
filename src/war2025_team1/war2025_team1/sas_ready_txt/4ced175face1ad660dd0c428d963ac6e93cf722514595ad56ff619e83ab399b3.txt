Чи справді іноземці масово перепродають українську нерухомість: аналіз ринку

 Портал "Мінфін" спробував розібратися, чи справді нерезиденти влаштували розпродаж квадратних метрів і як це вплине на ціни. Зібрали найголовніше.  Цікаво  Скільки коштують новобудови у Києві: порівняння цін за класом та площею Увесь минулий рік столична нерухомість була популярним напрямком для інвестицій. Україна потрапила до першої п'ятірки країн із недооціненими активами, згідно з рейтингом Financial Times. І це спричинило підвищений інтерес до тутешньої нерухомості з боку іноземців. За підрахунками рієлторів, на їхню частку припало близько 10% усіх продажів. Багато хто вкладався в комерційну нерухомість, а також купували житло для здачі в оренду. Частина іноземців, які проінвестували у первинний ринок, намагаються продати недобудову шляхом відступлення прав власності, –   розповіла керівниця київської рієлторської агенції Best&Seller Ірина Луханіна. За словами віцепрезидента Асоціації професійних керуючих нерухомістю Анатолія Топала, іноземці дійсно збувають свою нерухомість в Україні. Але цей процес розпочався набагато раніше, ніж загострення конфлікту з Росією. Причина, швидше, у фіскальній політиці держави. Податкова нагадала нерезидентам, що вони не можуть самостійно здавати свою нерухомість в оренду, а повинні найняти фінансову прокладку у вигляді керуючого. У результаті багато хто вирішив, що їм простіше продати тут майно і купити, скажімо, у Грузії чи Іспанії,  – додав Топал.  Експерт запевняє, що жодного  сплеску продажів зараз не спостерігається . Це підтверджує й керуючий партнер KDU Realty Group, інвест-консультант Олена Маленкова. За її словами, на цей процес ринок моментально б відреагував. По-перше, з'явилася б величезна кількість виставлених на продаж об'єктів, зокрема за відступленням на ранніх етапах будівництва. А по-друге, це відразу вплинуло б на ціни. Натомість зараз же  на ринку Києва рекордно низька кількість пропозицій. У першому півріччі 2021 року ринок зростав, мотивований попит себе вичерпав і зараз формується відкладений попит, із яким вийдемо на весну,  – каже Анатолій Топал. Поки що корекції цін не відбулося, але можливість невеликого зниження вартості квадратного метра все ще залишається. Крім того, багато покупців  придивляються до альтернативних варіантів для інвестицій . Зокрема, українці розглядають можливість придбання майна за кордоном. Улюбленими напрямками залишаються ті самі Іспанія, Туреччина, Німеччина, США, Хорватія. При цьому вона звертає увагу, що в більшості випадків нерухомість за кордоном із інвестиційною метою купують ті, у кого вона вже є і в Україні. Адже цікавіше за Україну немає жодної країни у плані дохідності. У нас нерухомість  може дати 7 – 8% річних.  Європейські країни пропонують 2%, максимум – 4%. Експерти не виключають: якщо напруженість на українсько-російському кордоні й надалі зростатиме, кількість охочих вийти з українських інвестицій у нерухомість може зрости. І це точно позначиться на цінах вторинного ринку. При цьому вони виключають можливість обвалу цін. 