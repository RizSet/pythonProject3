Всі власники паїв будуть з доходом: війна — не привід не виплачувати орендну плату


 Виплата орендної плати власникам земельних ділянок буде здійснюватися, незважаючи на війну. Форс-мажорні обставини впливають тільки на строки розрахунків та штрафні санкції. Про це розповів СЕО та засновник «Твоє коло», засновник «М'ясторія» Андрій Усенко у ході мітапу « ». «Форс-мажорні обставини не дають права аграрним компаніям не платити орендну плату, вони зобов’язані її виплатити. Форс-мажор дозволяє лише відтермінувати строки і уникнути штрафних санкцій», — сказав Андрій Усенко. При цьому експерт зауважив, якщо людина виступає активним інвестором, тобто самотужки займається своїми паями, то вирішувати питання з орендною платою їй теж доведеться самостійно. Якщо не вдасться полюбовно домовитися з орендарями, треба буде залучати юристів. Легше тим інвесторам, актив яких переданий у розпорядження професійному посереднику. Усі клопоти, у тому числі з виплатою орендної плати, управляюча компанія бере на себе. Як   «Мінфін», середньозважена ціна за гектар становить 37 900 грн за гектар, що на 30 % більше за ціну, яка була рік тому. За прогнозами, протягом 2022 року вартість землі мала збільшитися ще до 15%, але свої корективи внесла війна. «Станом на початок повномасштабного вторгнення Росії в Україну було укладено понад 102 тис. угод, відчужено 245 тис. га с/г земель із близько 32,5 млн га. Поки що таких угод — понад 105 тис. Це угоди щодо купівлі-продажу землі, дарування та довічного утримання», — пояснив заступник міністра агрополітики Маркіян Дмитрасевич.