В уряді розберуться з чергами на житло: квартири чекають ще з часів СРСР


 Верховна Рада доручила уряду розібратися з чергами на житло. Завдання Кабміну — з'ясувати кількість людей у черзі й порахувати скільки треба грошей на забезпечення їх квартирами. Про це   вебпортал українського парламенту. У профільному міністерстві є інформація лише стосовно кількості сімей та одинаків, які перебували на обліку, й то за 2015 рік. Урядовці підрахують середню вартість житла на різних територіях, переглянуть середній та максимальний строк перебування на обліку громадян, динаміку руху житлової черги з 1991 року та статистику отримання житла громадянами за останні 10 років. На це депутати дали 3 місяці. Після цього урядовці почнуть працювати над програмою дій. Конституція України гарантує, що громадянам, які потребують соціального захисту, держава та органи місцевого самоврядування надають житло безоплатно або за доступну для них плату. На практиці ж черги не рухаються ще з часів СРСР. Люди чекають понад 30 років. Раніше президент Володимир Зеленський обіцяв, що влада проведе аудит квартирних черг.