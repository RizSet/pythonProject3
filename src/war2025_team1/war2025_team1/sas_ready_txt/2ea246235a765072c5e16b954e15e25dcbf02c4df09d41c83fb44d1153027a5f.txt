В Україні відбудують перші 18 багатоквартирних будинків за кошти зібрані United24


 Кабінет міністрів запустив відбудову перших 18 багатоквартирних будинків за гроші, зібрані на фандрейзинговій платформі United24. Про це   в повідомленні пресслужби Дениса Шмигаля. Ці будинки знаходяться в Ірпені, Бородянці, Гостомелі, селах Бузове та Мила — передмістях столиці, що постраждали під час наступу російських військ на Київ в лютому-березні 2022 року. «Завдяки ініціативі президента на платформі United24 було зібрано більшу частину суми, що необхідна для відновлення. Цього тижня уряд спрямував перші 465 млн грн, аби розпочати відбудову вже зараз. Понад 4000 мешканців зможуть повернутися до власних домівок. Відновимо та відбудуємо все, що ворог пошкодив і зруйнував», — заявив Шмигаль. В Ірпені через російське вторгнення було зруйновано майже половину усіх будівель — 10 596 споруд із 22 149. Як  «Мінфін», за 8 місяців роботи фандрейзингової платформи United24 для допомоги Україні зібрали понад $268 млн.