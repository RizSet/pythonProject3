Яке місто стало лідером на ринку елітної нерухомості у світі

 Протягом третього кварталу покупці вклали 1,59 мільярда доларів у нерухомість високого класу. А за перші дев'ять місяців року загальна сума рекордних угод становила 4,91 мільярда доларів, що суттєво випереджає Нью-Йорк і Гонконг. Зверніть увагу  Яку квартиру обрати: плюси та мінуси життя на високих і низьких поверхах Попит на розкішні будинки в Дубаї залишається на високому рівні, так що пропозиція продовжує відставати. Сектор нерухомості в Дубаї процвітає не дарма. Адже державні заходи щодо боротьби з пандемією та ліберальна візова політика залучають більше іноземних покупців. Розкішний сегмент ринки, включаючи вілли на березі моря на штучних островах міста у формі пальм, отримує вигоду від напливу заможних інвесторів, таких як росіяни, які прагнуть захистити свої активи, криптомільйонери та багаті індійці, які шукають другий дім,  – пише агентство. Найпопулярнішим районом серед заможних покупців був Палм Джумейра, на який припадає трохи більше ніж половина продажів. Також популярними були Емірейтс-Гіллз і Джумейра Бей Айленд. Ціни на житло в цих трьох районах були на 16% вищими, ніж минулого року. До слова, зростання цін у третьому ринковому циклі спричинило ескалацію цін протягом дев'яти кварталів поспіль.