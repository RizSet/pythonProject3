БЕБ опрацювало понад 600 скарг на завищення цін. Порушників вже карають


 Бюро економічної безпеки України відпрацювало понад 600 повідомлень щодо необґрунтованого завищення цін. Лідером по скаргах залишається Львівська область. Про це «Мінфіну» повідомили у пресслужбі БЕБ. «Станом на 21 березня 2022 року, вже отримано майже 900 повідомлень щодо таких порушень. Переважна більшість повідомлень стосується завищення цін на оренду житла, продуктів харчування, товарів першої необхідності, а також на пальне», — йдеться у повідомленні. БЕБ інформує, що наразі вже опрацьовано понад 600 повідомлень щодо необґрунтованого завищення цін. Найбільше скарг надійшло в таких областях: БЕБ відпрацьовує та встановлює причини підвищення цін по ланцюгу від роздрібного продавця до гуртового. За результатами спільної роботи БЕБ, СБУ, Нацполіції та органів місцевої влади, проведено відпрацювання декількох сотень об'єктів: АЗС, місць проживання, магазинів тощо. У більшості регіонів досягнуто позитивних зрушень для відновлення економічних прав громадян, зокрема, зменшення цін на продукти харчування на ринках та в магазинах. «В окремих випадках, орендодавці, що завищили ціни, здійснюють безкоштовне поселення переселенців. Інші частково повертають кошти за проживання. Також підприємці перераховують кошти для підтримки ЗСУ, допомагають волонтерам», — розповідають у БЕБ. У Бюро обіцяють, що відповідні органи й надалі вживатимуть законних заходів до таких бізнесменів. Товарно матеріальні цінності будуть вилучатися та передаватися на потреби ЗСУ або гуманітарну допомогу постраждалим від російської агресії.