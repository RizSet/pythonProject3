Ціни на оренду житла у Києві досягли дна: що далі

 За даними порталу Address.ua, у червні 2022 року медіанна  ціна оренди  житлової нерухомості в Києві склала 5,3 долара за квадратний метр. Це на 16% менше, аніж у травці цього ж року.  Читайте також  Як оформити купівлю нерухомості в період воєнного стану: поради експерта Якщо порівняти вартість столичної оренди з довоєнним періодом, видно, що середня ціна у доларах впала на 52% за квадратний метр або на 36% у гривні. Падіння цін у гривні аналітики сайту пов'язують зі зростанням курсу долара в обмінниках (за час війни зріс на понад 30% – з 28 до 36,8 гривні. Вартість оренди квадратного метра однокімнатних квартир  склала 6 доларів . Медіанна вартість двокімнатних і трикімнатних квартир –  5 доларів  за квадратний метр.   Ціни на оренду житла у Києві / Інфографіка Address.ua Аналітики переконують, що на  повноцінне відновлення ринку до закінчення війни сподіватися не варто.  Попит на оренду набагато нижчий, ніж у довоєнний час, до того ж він тримається на переселенцях, які виїжджають до столиці із зони бойових дій. Традиційно, як і до війни, найдорожчим районом Києва для оренди є  Печерський : середня ціна оренди в центрі столиці – 486 доларів за об'єкт або 8 доларів за квадратний метр. На другому місці опинився  Шевченківський район .Тут орендодавці просять 346 доларів за квартиру або 7 доларів за "квадрат". На третьому місці  Голосіївський район  – 304 доларів за об'єкт або 6 доларів за квадратний метр.  В якому районі Києва найдешевше житло для оренди / Інфографіка Address.ua Найнижчу вартість оренди зафіксовано  в Деснянському районі  – 177 доларів за квартиру або 4 долари за квадратний метр.   Наразі пропозиція значно перевищує попит, тому орендодавці  змушені максимально знижувати ціни , щоб надати житло в оренду. У червні обсяг ринку оренди квартир розподілився так: З травня, коли ринок оренди почав оживати, найважливішим критерієм пошуку квартир для оренди стала ціна. Дефіцит попиту на ринку спостерігатиметься до появи умовних гарантій безпеки населення від військової загрози, вважають експерти. На їхню думку, ракетні атаки по усій Україні та наявність загрози повторного вторгнення з території білорусі стали негативними чинниками ринку оренди житла в Києві. Щодо ціни, найімовірніше, вона коливатиметься на нинішньому рівні, вважає директор City Development Solutions Роман Герасимчук. З огляду на географію цінової динаміки можна зробити висновок, що ті орендодавці, які ще готовий надавати житло в оренду, знизили ціни до межі, після якої пропонувати квартири вже недоцільно. Насамперед це стосується центральних і наближених до центральних районів Києва,  – пояснив Герасимчук. Водночас на околиці столиці та в спальних районах ще є потенціал падіння цін, зумовлений уже неринковим підходом. Герасимчук зазначає, що окремі власники готові надавати квартири в оренду буквально "за комуналку", лише аби квартира не простоювала.