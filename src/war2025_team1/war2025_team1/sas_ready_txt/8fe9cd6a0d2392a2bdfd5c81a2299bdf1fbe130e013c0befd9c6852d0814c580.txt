Чарівність та амбіції Подолу: як стати своїм в історичній забудові

 
 
 
 
Поділ за всіх часів вважався епіцентром інновацій, ділового та громадського життя. Саме він мав Магдебурзьке право, а не весь Київ. Тут відкрилася Києво-Могилянська академія, і з неї розпочалася історія вищої освіти усієї України. Тут був – і зберігається – центр ділової активності: саме на Подолі з'явилися перші аптеки та перший водопровід, перша електростанція та перший трамвай. 
Тому атмосфера, що тут панує, вимагає від забудовників особливого ставлення. Навіть XX століття, орієнтоване на масове типове житло за принципом «будуємо багато й дешевше», до Подолу підійшло з повагою. Замість сірих «коробок» та «хрущовок» збудовано нетипові для СРСР будинки – з відкритими галереями, балконами, терасами, дворами з палісадниками. Вони компліментарно витримували задану історичною забудовою поверховість і по-своєму відбивали її стиль. 
Проєкт розташовано в унікальному місці, з краєвидами, що надихають, – на Дніпро, Володимирську гірку та історичну частину Києва. Автори – архітектурна майстерня Андрія Пашенька – акуратно вписали дві будівлі (5–7 поверхів та 8 поверхів) у навколишнє середовище. 
Стиль комплексу – стримана неокласика. В оздобленні використовується натуральний камінь, декоративна цегла, алюмінієвий профіль і керамограніт. 
Багатьом спорудам Подолу властиві проблеми з інсоляцією – потоком сонячного світла до приміщень. Це призводить до нестачі вітаміну D, підвищеної вологості в приміщеннях – і, як наслідок, до цвілі. Такими є недоліки життя на вузьких вуличках. 
Квартири в ЖК «Іллінський» завдяки архітектурним рішенням і правильному вибору вікон із алюмінієвим профілем забезпечені збалансованим природним освітленням. 
На Подолі питання паркомісць більш ніж гостре. Деколи, щоби припаркувати автомобіль, доводиться об'їхати кілька кварталів. Тут немає перехоплювальних паркінгів, великих дворів, де можна залишити транспорт, або звичайних парковок. Усі автомобілі скупчуються на узбіччях. 
Причому паркінг сполучений ліфтами з житловими поверхами та холом, тож жителі комплексу легко дістануться авто, минаючи вулицю. На даху паркінгу буде організовано закрите подвір'я з ландшафтним дизайном. 
Поділ – комфортний для життя та бізнесу. Від ЖК «Іллінський» зручно виїхати на Набережно-Хрещатицьку вулицю, дійти пішки до станцій метрополітену чи зупинок громадського транспорту. 
За п'ять-шість хвилин їзди на автомобілі є супермаркети «Сільпо», Novus, а також магазини з продажу елітних спиртних напоїв, кондитерські та чайні бутіки. Широкий вибір свіжої фермерської екопродукції пропонує Житний ринок. 
Також довкола безліч дитячих садків, шкіл і вишів. 
У пішій доступності – Труханів острів з його пляжами та інфраструктурою для водних видів спорту. Цілорічні тренування можна організувати в найближчих фітнес-центрах, де є басейни, поле для мініфутболу, тенісні корти, зал для баскетболу, бойових мистецтв і класичні тренажерні зали. 
«Сьогодні ціна реалізації проєкту – від $3120 до $4200 за квадратний метр. Пропонується розстрочка від забудовника», – кажуть у пресслужбі компанії «Альянс Новобуд». 
 
