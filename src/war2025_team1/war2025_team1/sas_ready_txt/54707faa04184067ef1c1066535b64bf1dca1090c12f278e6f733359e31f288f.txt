Житло подобово: яка вартість оренди в найпопулярніших містах і селах для зимового відпочинку

 Аналітики OLX Нерухомості проаналізували ціни на подобову оренду однокімнатного житла в населених пунктах, які є найбільш популярними для сімейних поїздок. Зокрема, найбільш відвідуваним містом для відпочинку зимою став Львів, повідомляє  24 Канал . Зверніть увагу  Що очікує ринок нерухомості у 2024 році: від глобальних тенденцій до локальних прогнозів Найбільше відгуків на оголошення про подобову оренду від користувачів платформи ​OLX отримав Львів – це понад 37 тисяч. Оскільки попит великий, медіанна вартість оренди однокімнатної квартири у місті становить 800 гривень Серед інших західних обласних центрів популярними для подобової оренди є: Дві тисячі відгуків на оголошення про подобову оренду отримав  Трускавець  – відоме курортне містечко на Львівщині. Медіанна ціна за оренду однокімнатної квартири тут становить 600 гривень. Одна із найдорожчих медіанних цін житла зафіксована  в Мукачеві , що на Закарпатті – 938 гривень при 1,9 тисячі відгуків на оголошення.  У Коломиї  Івано-Франківської області медіанна вартість становить 675 гривень, а кількість відгуків користувачів на відповідні оголошення – 735. Популярними для зимового відпочинку також є місто Берегове та село Поляна на Закарпатті. Кількість відгуків та медіанна ціна у першому становить 634 та 700 гривень відповідно. У селі Поляна кількість відгуків на оголошення подобової оренди становить – 141, а медіанна ціна – 900 гривень. У містечку Яремче, що на Івано-Франківщині, є лише  одна пропозиція оренди  й на довготривалий термін. Це двокімнатне помешкання в новобудові за досить високу ціну – 25 тисяч гривень без комунальних послуг. Площа помешкання становить 70 квадратів – окрім спалень, є ще кухня-вітальня і ванна кімната. Квартиру здають мебльованою, з посудомийною, пральною та сушильною машинками. Тип опалення – індивідуальне газове.