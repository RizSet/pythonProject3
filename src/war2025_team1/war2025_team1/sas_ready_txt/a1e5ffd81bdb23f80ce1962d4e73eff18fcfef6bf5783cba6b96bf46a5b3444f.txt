Ремонт, іпотека, викуп новобудов: як держава компенсуватиме житло переселенцям

 Про це в інтерв'ю розповів консультант "Великого будівництва" Юрій Голик. Під час бесіди із журналістами він поділився думками, як саме держава повинна діяти в умовах війни. Читайте також  Квартира з панорамними вікнами: чи купуватимуть таке житло після завершення війни Голик розповів, що наразі проєктний офіс "Великого будівництва" веде статистику кожного пошкодженого росією квадратного метра – лікарень, дитсадків, житлових будинків у кожній області. Проте він вважає, що важливо рахувати не кількість пошкодженого майна, а  вартість його відновлення.  Так, до прикладу, панельних будинків може бути зруйновано на один мільярд, а відновлення коштує два мільярди. Тож відбудова просто невигідна.  Консультант "Великого будівництва" зазначив, що зараз йдуть пошуки відповіді на питання, що робити із переселенцями. Сьогодні тих, хто залишився в межах країни ділять на 2 категорії: перша – люди з тимчасово окупованих територій, друга – люди зі звільнених. У чому різниця? Якби я, наприклад, жив у Луганську, поїхав би в Київ, і моя квартира була б зруйнована в Сєвєродонецьку, то держава зараз що зі мною має робити? Вона не може відновити житло. Держава має запропонувати мені варіанти, як і де мені жити,  – пояснив він.  На його думку, є кілька варіантів, як рухатися надалі. Перший – компенсувати оренду. Другий – звести житло і виділити його людям, які втратили житло на окупованих територіях, без права власності. І лише після звільнення Луганська і Донецька – запропонувати компенсацію, сертифікати чи гроші, які можна буде обміняти на "квадрати".  Але якщо я живу в Сумах, по Сумах вдарили ракети, але місто не окуповане. Держава може відновити будинок: поміняти дах, вікна, і туди можна заселитися,  – додав Голик. Альтернативою він вважає програми іпотек: Дати змогу державі компенсувати різницю між комерційною ставкою і тією, за якою ми хочемо віддавати людям. Щоб ті, у кого є на це гроші та можливості, цим користувалися. Голик розповів, що наразі перемовин із забудовників щодо викупу готового житла на відносно безпечних територіях не проводилося. Натомість команда збирала дані по всіх областях: де яка кількість недобудованого житла, за якою ціною воно продається. У якому воно стані, добудоване чи не добудоване, чи ведуться роботи, чи ні.  Створили таку базу, у нас є величезна таблиця, де показано, скільки метрів квадратних у якій області за якою ціною логічно було б викуповувати,  – розповів він.  За його словами, викуповувати таке житло будуть органи місцевого самоуправління, яким держава на це має дати гроші.   