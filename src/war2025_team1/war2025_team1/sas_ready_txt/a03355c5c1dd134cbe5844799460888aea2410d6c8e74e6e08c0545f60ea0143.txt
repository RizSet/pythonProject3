Тренд на деурбанізацію. Concorde Capital інвестує $25 мільйонів в нерухомість під Києвом


 Інвестиційна компанія Concorde Capital вкладе більше $ 25 млн в реалізацію трьох проєктів нерухомості під Києвом. Загальна сума інвестицій перевищить $ 60-65 млн. Про це   в інтерв'ю Інтерфакс-Україна засновник Concorde Capital Ігор Мазепа. «Раніше основна ставка була на зростання споживання, тому ми інвестували у виробництво картону та цементу. Зараз ми ставимо на деурбанізацію і заміську нерухомість. На виході ще як мінімум три проекти, аналогічні за масштабом Goodlife Park і Shelest», — розповів Мазепа. Група інвестує близько $10 мільйонів в проєкт котеджного селища Shelest, розташованого поруч з заміським комплексом Shelest в Вишгородському районі Київської області. Площа житла в проекті складе 10 000 кв. м. Інвестиції в проект готелю складають $ 15 мільйонів.   Стартувало також будівництво другої черги в котеджному містечку Goodlife Park. Проектом передбачено 30 котеджів і додаткова інфраструктура. За словами Мазепи, загальна сума інвестицій в Goodlife Park складає $ 35 мільйонів. «Крім цього, розглядаємо кілька аналогічних проєктів в інших напрямах, і для них будемо шукати співінвесторів, — додав він.   Як пояснив Ігор Мазепа, тренд на деурбанізацію та карантинні обмеження значно підвищили попит на заміську нерухомість, що стимулювало зростання орендних ставок і цін. »Ми спостерігаємо бум на ринку заміської нерухомості: орендні ставки зросли в півтора рази, особливо в сегменті преміум, у деяких випадках удвічі. І це, звичайно ж, впливає на продажі нової заміської нерухомості. Якщо орендні ставки зростають, то ціни на нерухомість теж ростуть. А разом з цим зростає і купівельна активність — це те, що ми бачимо останні дев'ять місяців", — розповів Мазепа.