Ціни зросли чи впали: які зміни відбулися на вторинному ринку протягом осені

 Протягом осені 2023 року пропозиція продажу на вторинному ринку нерухомості зростала. У Києві та області кількість оголошень збільшилася в рази. Якщо порівнювати з вереснем 2023 року, то пропозиція помітно зменшилася у Черкаській області на 30% та у Житомирській області на 38%. Вторинний ринок нерухомості восени проаналізували аналітики маркетплейса DIM.RIA, повідомляє  24 Канал . Зверніть увагу  Як підтвердити дохід при купівлі квартири: поради девелопера На вторинному ринку у листопаді середня ціна однокімнатної квартири у Києві становила 89 475 доларів США. Якщо порівнювати з вереснем, то вартість зросла на 3%. На другій сходинці за вартістю однокімнатної квартири опинилася Львівська область і ціна складає 66 552 долари США. Станом на листопад серед лідерів за ціною однокімнатної квартири є також Вінницька область – 48 102 долари США. Протягом осені на 13% зросла вартість однокімнатної квартири у Житомирській області. Ситуація на вторинному ринку нерухомості цієї осені / Дані DIM.RIA Якщо аналізувати вартість у різних районах Києва, то найбільша середня ціна зберігається у Шевченківському районі – 79 761 долар США за однокімнатну квартиру. Найменша вартість у Деснянському районі – 53 824 долари США. Згідно з аналітичними даними DIM.RIA, середня вартість оренди однокімнатної квартири у Львові в кінці листопада становила 14 779 гривень. Це  на 11% менше , ніж було у вересні. Винаймати квартиру з двома кімнатами теж стало дешевше – середня вартість впала аж на 25,9%. Зараз ціна складає близько 16 041 гривня. Орендна вартість трикімнатного та чотирикімнатного житла також знизилася – на 20,2% 25,9% відповідно.