Експерт розповів, яка нерухомість користуватиметься попитом в 2022 році


 У I півріччі 2022 року понад 40% покупців на первинному ринку Києва орієнтуватимуться на вартість житла в межах $1,2−1,5 тис./м2. Про це розповів Михайло Підвисоцький, засновник та керуючий партнер групи компаній Concept Group. За словами Підвисоцького, 30−35% попиту припаде на об'єкти, вартість яких становитиме близько $1,5 тис./м2. 20% потенційних покупців готові купувати житлову нерухомість за ціною $1,7 -2 тис. / м2, і близько 5−10% інвесторів цікавитиме житло за ціною понад $3 тис. / м2. Експер зазанчив, що понад 65% покупців цікавитимуться придбанням квартир в ергономічних, побудованих з використанням сучасних технологій, будинках невеликої поверховості з «розумною» квартирографією і плануванувальними рішеннями (за принципом «кожен метр площі має бути корисним»). Близько 20% покупців цікавитимуться житлом у форматі таунхаусів та дуплексів, 15% інвесторів зацікавлені в придбанні садиб (приватних будинків) площею 150 м2 — 250 м² із земельною ділянкою у 10−15 соток. При цьому для всіх груп покупців важливим стане створювана інфраструктура, наявна рекреація (озера, луки, ліси), сучасна архітектура, використання інноваційних технологій в будівництві. Загалом, на думку експерта, у 2022−2025 роках понад 70% покупців житла на первинному ринку цікавитимуться придбанням житла в масштабних житлових проєктах, створених у концепції «нових міст».