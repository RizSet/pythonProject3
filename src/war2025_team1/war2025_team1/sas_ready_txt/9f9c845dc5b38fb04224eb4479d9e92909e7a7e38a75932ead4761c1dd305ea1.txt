Суборенда стає популярнішою: як війна змінила ринок офісної нерухомості Києва

 Про це йдеться у звіті міжнародної консалтингової компаніх у сфері комерційної нерухомості CB Richard Ellis (CBRE) в Україні, повідомляє  24 канал. Читайте також   Комунікації як частина відбудови: КН РІЕЛ про досвід фіксації пошкоджень у столичному ЖК За даними дослідження, дедалі поширенішою стає практика суборенди. Тобто орендарі готові здавати частини своїх офісів з метою оптимізації орендної плати або операційних видатків у зв'язку з низьким рівнем заповнюваності. Залежно від умов оренди суборенда найчастіше є рішенням у разі неможливості розірвання договорів оренди. Водночас обсяг укладених угод з суборенди залишається низьким через обмежену орендну активність на ринку.   Офісні пропозиції в умовах війни / Інфографіка CBRE При цьому чисте поглинання залишається негативним вже 3 квартали поспіль. Цьому сприяє стриманий попит та оптимізація орендарями своїх офісних потреб. Така тенденція прогнозується й до кінця поточного року, але з деяким зниженням темпів. За III квартал у столиці не ввели в експлуатацію жодного нового бізнес-центру, що повністю пов'язано з військовими діями. Таким чином, загальний обсяг пропозиції офісів у Києві не змінився та становить близько 2,11 мільйона квадратних метрів.    Ринок офісної нерухомості у цифрах / Інфографіка CBRE Прайм-ставка оренди знизилася в середньому на 8 – 10%, з 25 до 22 – 23 доларів за квадратний метр на місяць від початку року. Орендні ставки у класі А варіювалися від 18 – 26 доларів (нижній ціновий сегмент – мінус 7% за квадратний метр), у класі В – від 7 – 17 доларів (нижня межа – мінус 22%, а верхня – мінус 15%). У CBRE зазначили, що фактичні умови угод часто є значно нижчими від заявлених і різниця може становити від -20% до -50% від задекларованих, що видно за орендними ставками.