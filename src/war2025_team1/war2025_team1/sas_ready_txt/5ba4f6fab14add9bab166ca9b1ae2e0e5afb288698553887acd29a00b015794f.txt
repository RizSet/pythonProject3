Головне за четвер: нові санкції проти РФ, обмін гривень на злоті у Польщі


 У Польщі, починаючи із 25 березня, можна буде обміняти гривню на злоті. Western Union припиняє проведення платежів у Росії та Білорусі від 24 березня через напад на Україну. Війна вигнала зі своїх будинків майже 6,5 млн наших громадян, які стали вимушеними переселенцями в межах України. Поки одні селять їх безкоштовно, інші задирають ціни на оренду. Влада пообіцяла карати таких мародерів — як саме, розбирався «Мінфін». У Великій Британії запровадили нові санкції, вони стосуються російських олігархів, банків та контрольованих ними компаній. Під санкції зокрема потрапили олігарх Євген Швідлер, засновник Тінькофф-банку Олег Тіньков, СЕО Сбєрбанку Герман Греф. Сполучені Штати запровадили новий пакет санкцій проти компаній із оборонного комплексу Росії та проти виконавчого директора Сбєрбанку.