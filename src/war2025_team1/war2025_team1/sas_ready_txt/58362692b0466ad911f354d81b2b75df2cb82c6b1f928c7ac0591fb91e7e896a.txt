Ціни на новобудови зростають. Скільки коштує однокімнатна квартира в різних регіонах (інфографіка)


 Ринок новобудов продовжує відновлюватись: відділи продажів працюють, житло продовжує переходи до етапу вводу в експлуатацію. Середня вартість квадратного метра потроху йде вгору. Про це свідчать дані аналітики  . Середня ціна за м² на кінець листопада в 1-кімнатній квартирі у Києві становить 46 425 грн. У порівнянні із жовтнем, відбулось зростання ціни на 2,57%. Найнижча середня ціна за м² в 1-кімнатній квартирі у Сумській області — 17 739 грн. Якщо порівнювати вартість із жовтнем, то вона зросла на 8,7%. Здорожчання на 5,13% у листопаді в порівнянні до жовтня відбулось у Закарпатській області, там середня ціна за м² в 1-кімнатній квартирі становить 39 246 грн. У Львівській області зафіксовано невеличке спадання ціни. У листопаді середня ціна за м² в 1-кімнатній квартирі становить 34 309 грн, що на 2,45% менше ніж у жовтні. Також спадання середньої ціни за м² в 1-кімнатній квартирі у Харківській області. По відношення до жовтня, у листопаді вартість стала на 13,35% менше і становить 34 318 грн. Протягом осені, в Україні введено в експлуатацію 96 новобудов, що складають 152 секції. У Києві — 14 новобудов та 30 секцій. Наразі від усієї кількості працюючих новобудов в Україні 25,67% — готове житло.