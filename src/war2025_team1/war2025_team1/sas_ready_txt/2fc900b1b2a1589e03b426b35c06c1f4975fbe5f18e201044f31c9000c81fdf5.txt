Робота велася неперервно, – як КН РІЕЛ сприяла евакуації мешканців з ЖК "Львівський Квартал"

 Так,  Корпорація Нерухомості РІЕЛ  зіткнулася із найстрашнішим – обстрілами їхнього ЖК "Львівський Квартал" у Києві. Всього таких прильотів було два –  28 квітня та 26 червня.  Обидва рази команда зробила все необхідне, аби евакуювати мешканців будинків та надати їм необхідну допомогу. Сьогодні вони діляться спогадами про перший етап подолання наслідків обстрілів, повідомляє  24 канал.   До теми  Ринок нерухомості оживає: на яких київських об'єктах відновили будівництво Коли уранці 28 квітня 2022 року ворожа ракета поцілила у сьомий будинок  "Львівського Кварталу" , в будівлі перебувало понад 30 людей. Дізнавшися про страшну новину співробітники КН РІЕЛ моментально прибули на територію житлового комплексу, де розгорнули активну діяльність з евакуації мешканців.  Багатьох мешканців наші співробітники, які були на місці раніше рятувальників, евакуювали на вулицю. З обладнання підрядників, яке використовувалось для будівельних робіт, замість зруйнованих сходів зробили тимчасовий перехід, за допомогою якого й спускали мешканців і виводили їх з будинку,  – розповіли у Корпорації Нерухомості РІЕЛ.    Наслідки обстрілів сьомого будинку / Фото РІЕЛ  Девелопер пригадує, що до приїзду рятувальників, більшість людей з будинку було виведено. Тих, хто не міг вибратися, вже виводили працівники МНС.  Постраждалими займалися медики. Також на об’єкті працювали правоохоронці. Працівники КН РІЕЛ тим часом продовжували обдзвонювали усіх мешканців, щоб уточнити місце їхнього перебування.     КН РІЕЛ розгорнули активну діяльність з евакуації мешканців / Фото РІЕЛ 26 червня російські окупанти випустили ракету по третьому будинку цього ж комплексу. В момент прильоту  там перебувало близько 50 людей. Наша команда одразу ж в офісі сервісного відділу (на території ЖК), облаштувала тимчасовий пункт перебування для мешканців. Люди там перебували майже добу,  – згадують представники девелопера.  Буквально за годину після прильоту на місце трагедії прибули волонтери, які роздавали воду та їжу мешканцям будинку. Щоб не втрачати часу працівники компанії зібрали людей, склали списки тих, хто перебував у будинку на момент прильоту і де перебуває після цього. Робота велася неперервно добу. І  наступного дня у компанії вже знали де перебували усі мешканці під час атаки  на будинок.   26 червня російські окупанти випустили ракету по третьому будинку ЖК "Львівський Квартал" / Фото РІЕЛ Окрім роботи на території самого ЖК, частина команди постійно комунікувала з представниками влади. Весь час обговорювали необхідність  включення будинків в першочерговий перелік на відновлення , адже вони були заселені і людям потрібне житло. Зараз наш ЖК попав у список першочергових об'єктів, які будуть відновлюватися. Про подальші дії ми інформуватимемо,  –  написав девелопер  у фейсбуці.  Також Корпорація Нерухомості РІЕЛ профінансувала роботи з розбору завалів, облаштування конструкцій з тимчасового укріплення, проведення необхідних обстежень і розробку проєктної документації для відновлювальних робіт. Усі отримані документи наразі передані владі для подальшої роботи.    КН РІЕЛ профінансувала роботи з розбору завалів / Фото РІЕЛ Відбудова, за словами девелопера, просувається, проте ніхто із команди не зможе забути тих днів: Найстрашніше – це загиблі, які були і в першому, і в другому випадках ракетних обстрілів. Життя, які уже не повернути. Ми щиро співчуваємо їхнім родичам та близьким.  У КН РІЕЛ запевнили, що зроблять усе необхідне, аби допомогти мешканцям ЖК "Львівський Квартал". Робота триває по сьогодні. І невдовзі девелопер повернеться з оновленою інформацією. 