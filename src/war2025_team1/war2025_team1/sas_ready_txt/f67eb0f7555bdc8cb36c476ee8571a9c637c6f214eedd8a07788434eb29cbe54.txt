Мінфін запустить новий інструмент кредитування житла: хто отримає пільги

 Оскільки поточна Програма іпотеки пожвавила ринок нерухомості, Міністерство фінансів працює над новим інструментом, який зробить житло ще доступнішим. Детальніше про його особливості – далі.  До теми  Що потрібно знати про податок на нерухомість в Україні: відомий девелопер назвав головні нюанси Міністерство фінансів планує запустити новий інструмент кредитування житла / Фото Pexels  Юрій Драганчук розповів, що невдовзі в Україні з'явиться фінансовий лізинг під 5%. Інструмент створять в рамках нової державної компанії "Укрфінжитло". За словами заступника міністра фінансів України з питань європейської інтеграції, фінансовий лізинг під 5%, дасть змогу  людям, що працюють в бюджетній сфері та отримують менші зарплати, придбати пільгове житло.  Насамперед це стосується вчителів та лікарів. Держава має забезпечити цих людей житлом. Найближчим часом ми анонсуємо запуск і перші іпотечні договори, – додав Драганчук. На цьому тижні стало відомо, що  в рамках держпрограми "Доступна іпотека 7%"  було  підписано 1027 кредитних договорів  на загальну суму понад 888 мільйонів гривень як на первинному (24,14%), так і вторинному (75,86%) ринках. У Програмі задіяно 23 регіони, у тому числі місто Київ. 