Мінрегіон дозволить вільно проектувати кухні в квартирах


 Мінрегіон пропонує дозволити в квартирах з двома і більше кімнатами проектувати кухні, які не відокремлені від інших приміщень стінами — так звані кухні-ніші. Про це написав заступник міністра Лев Парцхаладзе на своїй   в Facebook. «Хочемо забрати ще одну застарілу норму в ДБН — проектувати квартири тільки з традиційним покімнатним плануванням, запровадивши можливість використовувати сучасні планувальні рішення, зокрема, проектувати кухні-ніші. Сьогодні це дозволено робити тільки в однокімнатних квартирах. Ми пропонуємо впровадити можливість такого проектування і для квартир великих габаритів — в двокімнатних, трикімнатних і так далі», — написав Парцхаладзе. За його словами, це дозволить ефективніше організовувати житловий простір і сприятиме створенню більш комфортних умов проживання. Отже, згідно із запропонованими змінами, допускається передбачати кухню-нішу, якщо вона буде обладнана електричною плитою і механічною витяжною вентиляцією.