У Києві різко дорожчають новобудови: скільки коштують столичні "квадрати" та хто їх купує

 Охочих  купити квартиру у київських новобудовах  практично немає. А девелопери відновлюють роботи виключно на об'єктах із високим рівнем готовності. Що відбувається на первинному ринку житла – далі. Цікаво  Новобудови чи вторинне житло: куди безпечніше вкласти кошти під час війни У Києві будівельні роботи відновили  на 80% об'єктів . Проте важливими залишаються й обсяги. Як зазначають девелопери, зараз вони вкрай низькі та становлять 20% довоєнного рівня. Наразі девелоперські компанії зосередилися на  реалізації житлових комплексів на завершальних стадіях будівництвах.  Йдеться насамперед про будинки у яких продано понад 60 – 70% квартир. Такі об'єкти можна добудувати користуючись з запасів будматеріалів, сформованих іще до початку війни. Нові ж партії коштуватимуть  дорожче на 20 – 25% . Якщо навесні девелопери казали, що не продали жодної квартири, то зараз угоди є. Поодинокі продажі були зафіксовані вже на початку травня.  Більшість потенційних покупців  цікавляться житлом в об'єктах із готовністю 80% і вище ,  тобто  на етапі, коли в будинках іде процес внутрішнього оздоблення, приєднання до інженерних мереж, облаштування прибудинкової території  тощо.  Серед покупців як і ті, хто купує житло для себе, так і інвестори. Проте останніх наразі на ринку не так багато, як до повномасштабного вторгнення. Тих, хто приглядається до житла у новобудовах цікавлять 1- та 2-кімнатні квартири площею 40 – 60 квадратних метрів. Загалом з лютого продажі знизилися в середньому на 90%. І восени  жодного пожвавлення , як це відбувалося у попередні роки,  не спостерігається . Українці не готові витрачати останні заощадження на покупку квартири. За даними ЛУН, у лютому середня вартість житла в Києві становила 35,7 тисячі гривень,  зараз – 48,8 тисячі гривень за квадратний метр . Це пов'язано із тим, що девелопери перерахували вартість житла за поточним курсом. Опитані забудовники розповідають, що за повної оплати вартості  готові дати дисконт в 5% . В індивідуальних випадках розмір знижки може сягати 15 – 20%. Девелопери вважають, що до завершення воєнних дій очікувати зростання попиту з боку покупців не варто. Проте, на їхню думку, пожвавити ринок може нова  державна іпотечна програма під 3% , яка почне діяти з 1 жовтня. 