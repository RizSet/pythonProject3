У Києві подорожчали квартири: чому їх знімають з продажу

 Продавці почали знімати житло з продажу. З чим пов'язаний такий хід розповів рієлтор АН KDU Realty Group Олег Карлінський. За темою  В Україні подорожчають квартири в новобудовах: чому, коли й на скільки За словами Карлінського, власники, для яких продаж не є терміновим,  знімають об'єкти з продажу , очікуючи зростання цін на 10-15% майбутньої осені. Він уточнив, що цього року  переваги покупців дещо змінилися . Раніше попит мали дешеві гостинки й хрущовки по 25-30 тисяч доларів у спальних районах. Цього року українці шукають житло новіше – квартири у будинках, які були введені в експлуатацію з 2000 року, і розташовані в пішій доступності від метро.  Популярні однокімнатні квартири  площею 40 квадратних метрів, однак подібних пропозицій на ринку дуже мало. Покупці шукають просторі однокімнатні квартири у будинках біля метро / Фото Pixabay Не проґавте  Доступна іпотека під 7%: скільки українців отримали пільговий кредит на квартиру Президент Асоціації фахівців з нерухомості (рієлторів) України Юрій Піта розповів, що у період з січня по квітень  кількість угод купівлі-продажу вторинного житла у Києві зросла  на 5-7% у порівнянні з аналогічним періодом 2020 року. Найбільше покупці шукали одно- й двокімнатні квартири площею до 50 квадратних метрів. За словами експерта,  ціни на житло можуть підскочити  на 5-7%, а на однокімнатні та двокімнатні квартири зростання може  перевищити у середньому 10%. До слова, за останній рік житло в українській столиці  вже подорожчало на 15-20% . Через численні карантини на ринку нерухомості у Києві  сформувався відкладений попит  і збільшилася кількість покупців, готових брати квартири для перепродажу чи здачі в оренду.