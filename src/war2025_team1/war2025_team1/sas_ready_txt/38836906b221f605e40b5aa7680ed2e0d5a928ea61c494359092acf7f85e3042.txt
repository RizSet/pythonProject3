Ціна на вторинному ринку житла за рік зросла на 18% — Держстат


 В Україні продовжують зростати ціни на житло. Протягом 2021 року новобудови подорожчали на 16,7%, а на вторинному ринку ціна піднялась на 18,4%. Про це свідчать дані Держстату. На первинному ринку найбільше подорожчали трикімнатні квартири — на 18,4%, найменше — однокімнатні (на 16%). Водночас на вторинному найменше додали в ціні однокімнатні квартири — 17,9%, найбільше — трикімнатні (19,2%). Порівняно з третім кварталом 2021 року ціни на житло зросли на 3,4%, на первинному ринку — на 3,8%, на вторинному — на 3,1%.