ДІУ інвестує 2 мільярди для добудови об'єктів Укрбуду


 Комунальне підприємство Київміськбуд і Державна іпотечна установа (ДІУ) підписали меморандум про те, що вона викупить у Київміськбуду квартири на суму 2,1 млрд грн. Це дасть змогу компанії профінансувати добудову всіх житлових комплексів Укрбуду. Про це  президент «Київміськбуду» Ігор Кушнір в інтерв'ю виданню Mind. «Ми з фахівцями ДІУ розробили алгоритм дій, відповідно до якого вони можуть викупити у нас квартири на 2 млрд грн. Цих грошей вистачить на добудову всіх об'єктів. Підписали відповідний Меморандум, підготували відповідні питання», – говорить він. До того ж очільник запевняє, що активно працювати з ДІУ вони будуть після прийняття всіх об'єктів Укрбуду на свій баланс. , якому Президент України Володимир Зеленський доручив завершити недобудови «Укрбуду», зараз прийняв більше половини кинутих житлових комплексів – 12 об'єктів. Це ЖК «Пектораль», «Новомостицький», «Сонячна Рів'єра», «Харківський», «Гармонія», «Кирилівський гай», «Гвардійський», Freedом, Lake hous, Twin house, Urban park, «Академ Парк». На всіх з них йдуть роботи, десь вже на завершальній стадії, десь на початковій. Крім цього, найближчим часом очікується передача ще чотирьох об'єктів. За цей час вдалося ввести в експлуатацію три об'єкти: «Сонячна Рів'єра», «Пектораль» (1-2 секції), «Новомостицький». Два перших з них вже отримали поштові адреси. Ще за двома – «Харківський» та «Гармонія» — днями зареєстровані поточні зміни в документацію та подані документи в ДАБК. Київрада звільнила об'єкти «Укрбуду» від сплати пайових внесків (які і так скасовуються з 1 січня 2020 р.), тим самим знявши додаткове фінансове навантаження з об'єктів, багато з яких збиткові. Міністерство оборони нарешті звернуло увагу на проблеми інвесторів «Укрбуду». Підписані основні договору за двома з чотирьох об'єктів на землях оборони – Urban park та «Оберіг-2». За ЖК «Чарівне місто» йде внутрішнє погодження у департаментах міністерства. Що стосується ЖК Art House, Міноборони необхідно належним чином оформити земельну ділянку, щоб «Київміськбуд» міг прийняти його на законних підставах. Правда, ці перемоги – заслуга не чиновників, а інвесторів-довірителів, які вклали свої гроші в будівництво і активно відстоюють свої права. Вони виходять на мітинги, розбираються в юридичних та економічних нюансах, і показують багатьом приклад злагодженої роботи.