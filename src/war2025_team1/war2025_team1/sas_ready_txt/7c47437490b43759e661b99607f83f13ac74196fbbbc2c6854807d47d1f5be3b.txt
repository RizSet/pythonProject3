Китай розглядає можливість викупу державою непроданого житла для порятунку ринку нерухомості

 
Китай розглядає пропозицію, щоб місцеві органи влади по всій країні викупили мільйони непроданих будинків, що може стати однією з найамбітніших спроб врятувати ринок нерухомості, який знаходиться у кризі. 
Про це   Bloomberg. 
Державна рада намагається отримати відгуки від кількох провінцій та урядових установ щодо попереднього плану, пише видання. Хоча Китай уже експериментував із кількома пілотними програмами з ліквідації надлишкового житлового фонду за допомогою державного фінансування, останній план буде набагато масштабнішим. 
Місцевим державним підприємствам буде запропоновано допомогти викупити непродане житло у проблемних забудовників зі значними знижками, скориставшись кредитами, наданими державними банками. Багато з цих об'єктів потім перетворять на доступне житло. 
Чиновники все ще обговорюють деталі плану і його реалістичність, кажуть джерела Bloomberg, додаючи, що на його остаточне затвердження можуть піти місяці.  
Якщо влада таки піде на це, то це означатиме новий етап в урядовій кампанії з подолання найбільшого гальма для другої за величиною економіки світу, за якою пильно стежать урядовці. Продажі житла в Китаї впали приблизно на 47% за перші чотири місяці, а кількість непроданого житла знаходиться на восьмирічному максимумі, що посилює кризу, яка загрожує приблизно 5 млн людей ризиком безробіття або зниження доходів. 
План може «влити ліквідність безпосередньо забудовникам і поліпшити їхнє фінансове становище, а також негайно перетравити надлишкові запаси, – сказав Реймонд Ченг, керівник відділу досліджень китайської нерухомості в CGS International Securities HK, наголосивши: – Це безпрограшна ситуація. Звичайно, вона потребує багато коштів – щонайменше 1 трлн юанів, щоб зробити вплив більш значущим». 
Шуцзінь Чен, керівник відділу фінансових досліджень та нерухомості в Китаї у Jefferies Financial Group, оцінює, що знадобиться щонайменше 2 трлн юанів ($277) інвестицій. 
Інвестори чекають на деталі наступних кроків уряду після того, як 30 квітня урядуща Комуністична партія пообіцяла дослідити нові підходи для пом'якшення кризи на ринку нерухомості. Політбюро, що складається з 24 найвищих керівників Китаю, заявило, що країна вивчає способи «перетравлення» наявного запасу житла. 
 . Раніше Mind писав, що один із найбільших девелоперів Китаю  , що за перше півріччя він втратив до $7,6 млрд, що поглиблює кризу, яка пронизує сектор нерухомості країни. 
На Гонконзький фондовій біржі компанія Country Garden попередила інвесторів, що за шість місяців до червня вона, ймовірно, зазнає збитків у розмірі від 45 млрд до 55 млрд китайських юанів (близько $6,2–7,6 млрд). 
Тоді як за аналогічний період минулого року вона мала прибуток приблизно 1,9 млрд юанів ($264,3 млн). 
Ця інформація викриває фінансові труднощі, з якими наразі стикається компанія Country Garden, що будує сотні тисяч будинків щороку по всьому Китаю. 
