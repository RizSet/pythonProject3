У Києві повернули у держвласність будівлю вартістю 120 мільйонів


 У Держреєстр прав власності внесено запис про скасування реєстрації права власності на будівлю по вулиці Гонти у Києві. Про це йдеться в   прес-служби прокуратури Києва. «За позовом столичної прокуратури відновлено порушене право власності держави на групу приміщень нежитлової будівлі площею понад 4 тис кв м і вартістю майже 117 млн гривень, по вулиці Івана Гонти», – сказано в повідомленні. Зазначається, що факт незаконного відчуження з власності держави приміщень, які були закріплені за ДП «Київкомунекологія», було встановлено правоохоронцями в червні 2018 року.   Незважаючи на заборону на відчуження цього майна, право власності на нього в березні 2017 року було зареєстровано за приватним підприємством на підставі договору купівлі-продажу від листопада 2003 року, що суперечить вимогам законодавства. Наголошується, що жоден уповноважений державний орган згоди на відчуження групи нежитлових приміщень не надавав, аукціон з продажу цього майна ніколи не проводився, а договір купівлі-продажу на товарній біржі не реєструвався.