Найголовніше за вівторок: 10 збиткових банків, знижки на київські квартири і оптимістичний прогноз для економіки України


 За січень-травень 2021 року збиток отримали 10 банків. Для порівняння: за підсумками 2020 року налічувалося 8 збиткових банків. Їх загальний «мінус» становив 6,4 млрд грн. В цілому, за підсумками 5 місяців, платоспроможні банки України   після оподаткування. Чергові переговори з МВФ завершилися на вже звичній для України ноті: ми знову «домовилися домовлятися». Де уряд візьме гроші, щоб пройти осінній пік виплат за боргами, чи будуть заради задоволення кредиторів обрізати фінансування витрат бюджету, — розбирався «Мінфін». Традиційний літній спад попиту на ринку нерухомості забудовники намагаються пом'якшити знижками: акції на квартири продовжують, знижуючи дисконт на 1−2%. Чимало компаній пропонують тривалі розстрочки, які надають навіть на ремонт помешкання. Влітку запускають нові черги будівництв і для сміливих покупців є вибір квартир «на котловані». У світі зростає інфляція і багато українців вже побоюються, що у нас все стане ще гірше. Але поспішаємо розчарувати песимістів: якщо українська влада не зробить якусь дурість і ситуація на сході не загостриться, то все буде добре. Українська економіка може зростати, причому рости випереджальними темпами, в порівнянні з іншими країнами. Для цього є низка козирів.