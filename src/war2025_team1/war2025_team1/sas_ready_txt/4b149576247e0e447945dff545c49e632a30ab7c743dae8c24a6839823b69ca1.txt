Утекти від блекаутів: скільки коштує оренда приватного будинку у Києві та області

 Аналітики порталу ЛУН  провели дослідження , щоб дізнатися, скільки у грудні коштує оренда приватних будинків, та де найдешевше поселитися на час тривалих відключень світла.  24 канал  зібрав найголовніше.  Читайте також   Концепція забудови "місто в місті": що це та в чому її переваги Найекономніші варіанти починаються  з 3 – 4 тисяч гривень на місяць.  Це типова "хатинка у селі", розташована за 30 хвилин їзди від столиці на авто. З плюсів – піч та колодязь, котрі роблять будинок майже повністю автономним. З недоліків – відсутність міської інфраструктури та потреба робити ремонт власними силами.    За скільки можна орендувати будинок у Бучі / Фото ЛУН  ​За скільки можна орендувати будинок у Гостомелі / Фото ЛУН З бюджетом  в 10 000 гривень  можна орендувати сучасніші приватні будинки в передмісті та навіть таунхауси до 100 квадратних метрів. Такі варіанти є цікавою альтернативою, бо є реальна можливість встановити генератор на вулиці.   За скільки можна орендувати таунхаус у Києві / Фото ЛУН Приблизно  за 20 000 гривень , за даними агрегаторів ЛУН, пропонують будинки з генератором і камінними залами, що можна вважати хорошими варіантами для тих, хто планує провести зиму з достатнім рівнем комфорту.   За скільки можна орендувати будинок у Києві / Фото ЛУН А для людей зі значно більшими фінансовими можливостями саме час придивитись до котеджних містечок сегмента преміум, де за будинок у 370 квадратних метрів  попросять 10 000 доларів .   За скільки можна орендувати будинок під Києвом / Фото ЛУН