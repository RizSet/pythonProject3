В 2020 році ринок житлової нерухомості «просів»


 Число транзакцій з житловою нерухомістю за 2020 рік в Україні становило 486,283 тисячі, що на 2,9% менше, ніж у 2019 році. Про це йдеться в звіті Мін'юсту про роботу нотаріусів минулого року,   ЕП. Державними та приватними нотаріусами за 2020 рік оформлено 317,64 тис договорів купівлі-продажу квартир і будинків, що на 5,4% менше, ніж в 2019 році. Оформлено також 2 тис договорів міни (на 21,9% менше), 118,3 тис договорів дарування (на 2,5% більше), 2,1 тис договорів довічного утримання (+9,9%), 141 договір пожертви, 2 ренти і 25,55 тис інших договорів відчуження. Договорів іпотеки в 2020 році оформлено 20,5 тис шт. Відповідно до звітів головних регіональних відділень юстиції в областях, лідером ринку нерухомості в 2020 році був Київ — загалом 79,37 тис трансакцій, це на 4,5% більше, ніж в 2019 році. Аутсайдером за кількістю транcакцій є Луганська область — 6,23 тис (-2,7%). За оцінкою компанії «Олімп-Консалтинг», фінансова ємність житлової нерухомості в 2020 році становила 375,04 млрд грн.