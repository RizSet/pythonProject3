Житель Мінська продає особняк за 250 біткоінів. Фото


 Резидент білоруського Парку високих технологій продає за 250 BTC (приблизно 1,6 млн доларів) особняк в селі Тарасове. Площа житлового будинку становить 600 кв.м., пише  . Усередині особняка розташовані три спальні, дитяча, бібліотека, кабінет, кухня з їдальнею, більярдна, камінна та чотири санвузли. На прилеглій ділянці в 25 соток розташовані будиночки для гостей і охорони, дворівневий зимовий сад, водоспад, пральня, гараж на два автомобілі і холодильний склад. За інформацією видання REALTY.TUT.BY, особняк виставлений на продаж вже більше двох років, але власник вказав ціну в криптовалюті тільки зараз, після проведеної реконструкції. «У реальному секторі грошей сьогодні не так багато, а легальних — ще менше. Абсолютно спокійно йду на цю угоду, тому що сам пов'язаний з цифровою економікою і володію криптовалютою», — розповів власник особняка Олексій. Оголошення викликало ажіотаж серед покупців, більшість поставлених ними питань стосуються юридичного оформлення угоди. У свою чергу Олексій обіцяє залучити до операції професійних юристів.